<strong>شرکت‌های مستقر در پارک علم و فناوری آذربایجان غربی محصولات و دستاوردهای خود را در نمایشگاه اختصاصی جمهوری اسلامی ایران در ترکیه ارائه کردند</strong>

<strong>به گزارش روابط عمومی پارک علم و فناوری آذربایجان غربی، نمایشگاه اختصاصی جمهوری اسلامی ایران استانبول- ترکیه با حضور فاتح متین معاون وزیر اقتصاد ترکیه، حسین اسفهبدی معاون وزیر صنعت، معدن و تجارت، رییس هیات مدیره و مدیرعامل شرکت سهامی نمایشگاههای ایران، مرضیه شاهدایی معاون وزیر نفت و رییس صنایع پتروشیمی ایران، جم شنل مدیرعامل نمایشگاه استانبول، محمد ابراهیم طاهریان فرد سفیر کشورمان در ترکیه و تعدادی از مسوولان اقتصادی و سیاسی دو کشور روز چهارشنبه 3 آبان سالجاری به طور رسمی افتتاح شد</strong><strong>.</strong>

<strong>این نمایشگاه با حضور ۸۷ شرکت و موسسه ایرانی و در فضایی به مساحت ۲ هزار و ۵۰۰ متر مربع برپا شده است</strong><strong>.</strong><strong> همچنین شرکت‌های فناور و دانش بنیان پدیده پیشگامان توسعه اروم، توسعه ایمن الکترونیک باختران و آذر خاک آب ارومیه مستقر در پارک علم و فناوری آذربایجان غربی محصولات خود را در این نمایشگاه به نمایش گذاشتند</strong><strong>. </strong>

<strong>برپایی این نمایشگاه در پی توسعه روابط همه جانبه کشورمان با ترکیه و با هدف معرفی قابلیت ها و توانمندی های ایران در حوزه صنعتی، بازرگانی و اقتصادی برنامه ریزی شده و پس از ۱۲ سال توقف، برپایی نمایشگاه اختصاصی ایران در ترکیه، اقدامی مهم به شمار می رود</strong><strong>.</strong>

<strong>در این نمایشگاه بخش پتروشیمی، صنایع ساختمانی، صنعت خودرو، گردشگری و ایرانگردی، صنایع هوایی، صنایع چوب و سلولزی، صنایع فلزی، صنایع غذایی، محصولات کشاورزی، معدن و صنایع معدنی، لوازم خانگی، محصولات فرهنگی و هنری و صنایع دستی توانمندی های خود را عرضه کرده اند و علاوه بر این، دو منطقه آزاد صنعتی و تجاری ماکو و انزلی نیز به معرفی ظرفیت های موجود خود در این مناطق برای سرمایه گذاری می‌پردازند</strong><strong>.</strong>

<strong>گفتنی است نخستین نمایشگاه اختصاصی جمهوری اسلامی ایران در استانبول از 3 تا 6 آبان ماه به مدت 4 روز در محل نمایشگاه‌های</strong><strong> CNR </strong><strong>استانبول ترکیه برگزار شده است</strong><strong>.</strong>

<hr />

<br><img src= http://wastp.ir/wp-content/uploads/photo_2017-10-28_13-49-18.jpg ><img src= http://wastp.ir/wp-content/uploads/photo_2017-10-28_14-15-23.jpg ><img src= http://wastp.ir/wp-content/uploads/photo_2017-10-28_14-15-28.jpg ><img src= http://wastp.ir/wp-content/uploads/photo_2017-10-28_14-15-32.jpg >