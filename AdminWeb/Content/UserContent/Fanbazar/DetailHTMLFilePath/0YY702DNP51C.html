<strong>فستیوال بازار دارایی فکری در حوزه اختراعات و نوآوری های صنایع شیمیایی و پلیمر توسط فن بازار منطقه ای استان کرمانشاه برگزار می شود</strong><strong>.</strong>

<strong>به گزارش روابط عمومی پارک علم و فناوری آذربایجان غربی،</strong><strong> </strong><strong>فن بازار منطقه ای استان کرمانشاه (شرکت شهرک های صنعتی استان کرمانشاه) با همکاری مرکز فن بازار ملی ایران، پارک علم و فناوری استان کرمانشاه، شرکت فرابورس ایران و با حمایت ستاد توسعه فرهنگ علم، فناوری و اقتصاد دانش بنیان معاونت علمی ریاست جمهوری،</strong><strong> </strong><strong>فستیوال بازار دارایی فکری را در حوزه اختراعات و نوآوری های صنایع شیمیایی و پلیمر برگزار می کند.</strong>

<strong>این فستیوال تخصصی به منظور تجاری سازی نوآوری های حوزه صنایع شیمیایی و پلیمر از طریق معامله یا جذب سرمایه گذار در بازار دارایی فکری و با حضور سرمایه گذاران و تولیدکنندگان صنایع شیمیایی و پلیمر برگزار می شود.</strong>

<strong>پس از برگزاری هفت فستیوال موفق توسط مرکز فن بازار ملی ایران که با استقبال گسترده صنعتگران و تولیدکنندگان در پایتخت برگزار شد، این فستیوال در خارج از پایتخت و در استان کرمانشاه برگزار خواهد شد.</strong>

<strong>اختراعات حائز شرایط، پس از طی فرایند ارزیابی و انتخاب در روز برگزاری فستیوال به مخاطبان معرفی شده و زمینه تعامل بین طرفین با برگزاری جلسات رو در رو فراهم می شود.</strong>

<strong>در صورت حصول توافق و انجام معامله از طریق بازار دارایی فکری، حمایت های مادی و معنوی معاونت علمی وفناوری ریاست جمهوری در قالب ارائه تسهیلات وجود خواهد داشت.</strong>

<strong>این حمایت شامل تسهیلات تکمیل مستندات نوآوری ها برای ارائه به سرمایه گذاران (ارزیابی فنی اختراعات و تهیه) است. همچنین تسهیلات خرید و یا سرمایه گذاری در نوآوری ها برای سرمایه گذاران و صنعتگران در نظر گرفته شده است که شامل تسهیلات قرض الحسنه به قراردادهای امضا شده اعم از خرید قطعی اختراع، لیسانس و یا سرمایه گذاری مشترک تا سقف 5 میلیارد ریال به صورت تسهیلات قرض الحسنه می شود.</strong>

<strong>مخترعان و نوآوران حقیقی و حقوقی که تمایل به حضور در این فستیوال را دارند، می توانند فرم ثبت نام را به همراه تصویر گواهی ثبت اختراع تا 20 مهرماه به آدرس پست الکترونیک</strong><strong> </strong><strong>kermanshah@techmart.ir</strong><strong> </strong><strong>ارسال کنند.</strong>