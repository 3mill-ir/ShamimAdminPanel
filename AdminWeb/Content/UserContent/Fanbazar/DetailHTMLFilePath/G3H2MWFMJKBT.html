<strong>مرکز رشد واحدهای فناور شهرستان ماکو وابسته به پارک علم و فناوری آذربایجان غربی و با همکاری دانشگاه پیام نور مرکز ماکو، موفق به اخذ موافقت اصولی شد.</strong>

<strong>پروفسور حسن حیدری رئیس پارک علم و فناوری آذربایجان غربی در گفتگو با روابط عمومی پارک علم و فناوری آذربایجان غربی از اخذ مجوز اصولی راه اندازی مرکز رشد واحدهای فناور شهرستان ماکو خبر داد و افزود: با استمرار فعالیت های پارک علم و فناوری استان در توسعه مراکز رشد وابسته به این پارک، می‌توان مسیرهای جدیدی برای ایجاد اشتغال و کارآفرینی در قالب شرکت های فناور و دانش بنیان در زمینه های مرتبط با پتانسیل ها و ظرفیت های شهرستان ها فراهم کرد و به توسعه اقتصاد استان و گسترش اشتغال دانش بنیان دست یافت.</strong>

<strong>پروفسور حیدری با اشاره به ضرورت راه اندازی مرکز رشد با زمینه تجارت و بازرگانی در منطقه آزاد تجاری-صنعتی ماکو، در خصوص توانمندی و مزیت نسبی در موقعیت ژئواستراتژیک این منطقه با بیان اینکه منطقه آزاد تجاری- صنعتی ماکو شامل ماکو، بازرگان، شوط و پلدشت به تنهایی 75% کل مساحت مناطق آزاد کشور را به خود اختصاص داده است، اظهار داشت: این منطقه از موقعیت استثنایی در حمل و نقل و ترانزیت کالا به واسطه اتصال به بازارهای اروپا و آسیای میانه برخوردار است. </strong>

<strong>وی این منطقه را به عنوان شاهراه ارتباطی ترانزیت کالاهای کشورهای آسیای میانه و اروپا بعنوان مهترین شاخص تجارت جهانی مطرح و عنوان کرد: این منطقه از شمال به جمهوری ترکیه، از شرق با مرز آبی ارس به جمهوری خودمختار نخجوان محدود است.</strong>

<strong>رئیس پارک علم و فناوری آذربایجان غربی ادامه داد: منطقه آزاد ماکو نه فقط با جمهوری</strong><strong>‌</strong><strong>های آذربایجان و ترکیه، بلکه با کشورهای ارمنستان و گرجستان نیز شریک می</strong><strong>‌</strong><strong>باشد، لذا منطقه آزاد تجاری- صنعتی ماکو علاوه بر هم</strong> <strong>مرزی با ترکیه و نخجوان، همجوار با ارمنستان و منطقه قفقاز بوده و گلوگاه کریدور زمینی شمال و جنوب (رقیب کانال سوئز در خشکی) و نقطه اتصال آسیا و اروپا می</strong><strong>‌</strong><strong>باشد. </strong>

<strong>وی با بیان اینکه فاصله اندک منطقه آزاد ماکو از بنادر مرسین در دریای مدیترانه و ترابزون در دریای سیاه، امتیاز چشمگیری در دسترسی به بازارهای اروپا از راه زمین و دریا است، اظهار داشت:  در مقایسه با بنادر جنوبی کشور در خلیج فارس به دلیل مسافت و صرفه</strong><strong>‌</strong><strong>های اقتصادی ناشی از مقیاس جای تردیدی باقی نمی</strong><strong>‌</strong><strong>گذارد که این منطقه اقتصادی</strong> <strong>ترین گلوگاه در رقابت با راه دریایی شرق و غرب در خشکی است. </strong>

<strong>پروفسور حیدری ابراز امیدواری کرد: مرکز رشد واحدهای فناور شهرستان ماکو، محیط مشوقی را فراهم خواهد ساخت تا شرکت</strong><strong>‌</strong><strong>های نوپایی که بر پایه علم مديريت بازار هستند، مستقل شده و رونق بگیرند و به شرکت</strong><strong>‌</strong><strong>ها و واحدهای صنعتی که به علت نداشتن دانش کافی در حوزه فعالیت مرکز پیوسته متحمل خساراتی می</strong><strong>‌</strong><strong>شوند و یا در آستانه غیرفعال شدن هستند، کمک نمایند. </strong>

<strong>وی افزود: مرکز رشد واحدهای فناور شهرستان ماکو، جنبه</strong><strong>‌</strong><strong>های مختلف کسب وکار و کاربرد مهارت</strong><strong>‌</strong><strong>های علمی را در برنامه</strong><strong>‌</strong><strong>های طراحی شده خود مورد توجه قرار می</strong><strong>‌</strong><strong>دهد تا به شرکت</strong><strong>‌</strong><strong>ها در بقاء و رشد در طول زمان</strong><strong>‌</strong><strong>هایی که احتمال آسیب پذیری دارند، کمک نماید.</strong>

<strong>پروفسور حیدری تربیت تجار و  شرکتهای بازاریاب حرفه</strong><strong>‌</strong><strong>ای؛ عقد قرارداد فروش و صادرات محصولات فناوری؛ ایجاد زیرساخت لازم برای حمایت از شرکت</strong><strong>‌</strong><strong>ها؛ ایجاد دو برند برای محصولات مشاغل خانگی و ایجاد دو شرکت فعال در زمینه جذب توریسم ازطریق </strong><strong>IT</strong><strong> را از اهداف این مرکز رشد در طول 5 سال اول شروع به کار خود عنوان کرد.</strong>