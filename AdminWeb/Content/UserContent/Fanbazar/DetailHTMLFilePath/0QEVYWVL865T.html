به گزارش روابط عمومی پارک علم و فناوری آذربایجان غربی، مهندس قربانعلی سعادت استاندار آذربایجان غربی با تقدیم لوح سپاس از تلاش‌ها و زحمات دکتر حسن حیدری رئیس پارک علم و فناوری در "ستاد تجهیز درآمد استان" تقدیر و تشکر کرد.
در بخشی از این لوح که به امضای مهندس سعادت، استاندار آذربایجان غربی رسیده است آمده است: "ایجاد منابع درآمدی پایدار و تلاش در جهت کاهش وابستگی به درآمد های نفتی از اهداف اصلی سیاستگذاران و برنامه ریزان بوده و ستاد تجهیز درآمد استان در این راستا نقش اساسی و کلیدی دارد.
در این ارتباط باعنایت به تدابیر، اقدامات و زحمات بی‌شائبه جنابعالی در "ستاد تجهیز درآمد استان" در وصول درآمدهای استانی سال 1395، بدینوسیله از همکاری و تعامل شایسته شما با این ستاد در جهت تحقق اهداف توسه‌ای استان تقدیر و تشکر می‌نمائیم."
