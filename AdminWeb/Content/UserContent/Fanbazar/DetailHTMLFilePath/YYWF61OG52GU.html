به گزارش روابط عمومی پارک علم و فناوری آذربایجان غربی، سومین رویداد شتاب آذربایجان (روشا) با موضوع سرمایه گذاری در پروژه‌های شهری توسط پارک علم و فناوری و با همکاری استانداری آذربایجان غربی، سازمان برنامه و بودجه استان، سازمان صنعت، معدن و تجارت استان، شهرداری ارومیه با هدف شناسایی سازوکارهای ارتقاء و بهبود منابع پایدار برای تأمین هزینه ها در حوزه مدیریت شهری برگزارمی‌گردد.

روش‌های نوین تأمین مالی پروژه‌های شهری ارومیه،روش‌های جذب سرمایه‌های خرد در پروژه‌های شهری، روش‌های جذب سرمایه گذار خارجی در پروژه‌های شهری، ظرفیت‌ها و فرصت‌های سرمایه گذاری در بافت فرسوده ارومیه، روش‌های جذب سرمایه در نوسازی بافت فرسوده ارومیه از محورهای برگزاری این رویداد می‌باشد.

شایان ذکر است این رویداد در روز چهارشنبه، مورخ 6 اردیبهشت ماه 1396 در محل سالن آمفی تئاتر معاونت فرهنگی- اجتماعی شهرداری ارومیه برگزار خواهد شد.

علاقه مندان به شرکت در سومین رویداد شتاب آذربایجان (روشا)، جهت ثبت نام و کسب اطلاعات بیشتر می‌توانند به سایت پارک علم و فناوری استان به آدرس اینترنتی <a href="http://www.wastp.ir/">www.wastp.ir</a> مراجعه و یا با شماره تلفن‌های۳۲۷۵۱۲۴۰ الی ۴۲ داخلی ۱۱۳ تماس حاصل نمایند.

<br><img src= http://wastp.ir/wp-content/uploads/12-1-768x1152.jpg 768w>