&nbsp;

<strong>به گزارش روابط عمومی پارک علم و فناوری آذربایجان غربی، دکتر حسن حیدری از راه اندازی کانون نوآوری و شکوفایی خلاقیت در شهرستان ارومیه خبر داد و گفت: این کانون توسط پارک علم و فناوری استان به منظور بسترسازي جهت پياده ­سازی ايده ­هاي نو مبتنی بر دانش توسط صاحبان ايده و ايجاد زمينه مناسب براي ظهور و حمايت از خلاقيت نيروهاي جوان و در سه بخش دانش آموزی، دانشجویی و آزاد در شهرستان ارومیه راه‌اندازی می شود.</strong>

<strong>رئیس پارک علم و فناوری آذربایجان غربی اظهار داشت: کانون­های نوآوری و شکوفایی خلاقیت با ارائه خدمات از جمله ارائه مشاوره تخصصي،  استفاده از تجهيزات و امکانات آزمايشگاهی وکارگاهی، برگزاری دوره ­های آموزشی و تأمين منابع اطلاعات علمی و فنی و سایرحمايت­ها و پشتيبانی­ ها به تثبیت و کارا نمودن ايده­هاي علمي و شکوفايي ايده ­هاي خلاقانه کمک مي­کند.</strong>

<strong>دکتر حیدری با بیان اینکه با راه‌اندازی کانون نوآوری و شکوفایی خلاقیت، زمینه فعالیت مراکز رشد فراهم خواهد شد که می‌تواند باعث گسترش فعالیت‌ها در حوزه فناوری و  اقتصاد دانش‌بنیان شود، افزود: چارچوب فعالیت این کانون ها به نحوی طراحی‌شده که بتواند خلأ بین اولین جوانه‌­های یک ایده در ذهن فرد مبتکر و نوآور تا رسیدن آن به حد مناسبی از بلوغ برای تأسیس یک هسته فناوری را پر کند.</strong>

<strong>وی با اشاره به اینکه با حمایت از این ایده ها آنها را به سمت هسته های فناور هدایت می نماییم، گفت: با تشکیل هسته های نوآور بحث طراحی محصول در حوزه های مختلف فناوری و کسب و کار ایجاد می شود که این هسته ها نقطه آغاز تشکیل یک شرکت دانش بنیان هستند.</strong>

<strong>دکتر حیدری با تأکید بر اینکه راه‌اندازی این کانون فرصتی برای تحقق اقتصاد مقاومتی است، گفت: پارک علم و فناوری استان در راستای تحقق منویات مقام معظم رهبری در حوزه اقتصاد مقاومتی و برنامه‌های دولت تدبیر و امید با رایزنی‌های مستمر با مسئولان ارشد استانی در شهرستان های تکاب و بوکان نیز اقدام به راه‌اندازی کانون نوآوری و شکوفایی خلاقیت خواهد نمود.</strong>