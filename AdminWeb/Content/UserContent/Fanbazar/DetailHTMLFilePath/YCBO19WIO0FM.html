به گزارش روابط عمومی پارک علم و فناوری آذربایجان غربی، اولین رویداد شتاب آذربایجان (روشا) با موضوع منابع طبیعی و محیط زیست با تاکید بر دریاچه ارومیه با حضور دکتر حسن حیدری رئیس پارک علم و فناوری، مهندس پرویز آراسته مدیرکل حفاظت محیط زیست استان، داوران و ایده پردازان با همکاری اداره محیط زیست استان و با هدف ایجاد فرصتی مناسب برای افراد توانمند در ایده‌پردازی برای بیان ایده و انتقال آن به دیگران در محیطی دوستانه روز سه شنبه 29 فروردین سالجاری در سالن آمفی تئاتر موزه تاریخ طبیعی ارومیه برگزار شد.

رئیس پارک علم و فناوری آذربایجان غربی با اشاره به شعار امسال "اقتصاد مقاومتی؛ تولید- اشتغال" اظهار کرد: پارک علم و فناوری در جهت افزایش تولید و اشتغال تلاش می‌کند رویدادهای مختلف کار آفرینانه را با الگو گیری از تجارب کشورهای پیشرفته صنعتی برگزار نماید.

دکتر حیدری با اشاره به اینکه در دنیا از هر 3 هزار ایده یک کسب و کار پایدار ایجاد می‌شود گفت: در سال‌های گذشته هم زمان با هفته پژوهش و فناوری، پارک علم و فناوری استان جشنواره ایده برگزار کرده است که در سال 94، تعداد 17 ایده و سال گذشته 67 ایده به دبیرخانه جشنواره ارسال شده است.

وی با اشاره به تصویب برگزاری نمایشگاه توانمندی‌های فناورانه استان (فن بازار) به صورت هرساله تصریح کرد: فن بازارها برای تسهیل فعالیت‌های توسعه فناوری، شفاف‌سازی و تقویت بازار فناوری در دنیا مورد استفاده قرار می‌گیرد.

رئیس پارک علم و فناوری با بیان اینکه پیرو تلاش‌های مصرانه پارک علم و فناوری، صندوق پژوهش و فناوری استان امسال راه اندازی می‌شود افزود: صندوق پژوهش و فناوری یک نهاد مالی تخصصی در حوزه توسعه و تقویت کسب و کارهای مبتنی بر فناوری پیشرفته است که از استارت آپ‌ها و کسب و کارهای نوپا جهت تکمیل چرخه تبدیل ایده به پدیده به طرق مختلف حمایت می‌کند.

دکتر حیدری خاطر نشان کرد: انتخاب موضوع محیط زیست و منابع طبیعی به عنوان اولین رویداد شتاب آذربایجان، برای مسئولین و مردم استان پیام آور این مطلب است که توسعه و ایجاد اشتغال پایدار همواره باید توام با حفظ محیط زیست صورت پذیرد و این مهم جز با تلاش و همکاری مردم و مسئولان دستگاه‌ها امکان پذیر نمی‌باشد.

مدیر کل حفاظت محیط زیست استان با اشاره به اینکه باید توسعه اقتصادی و توسعه پایدار مکمل هم باشند افزود: هر فعالیتی که در آن توسعه اقتصادی بدون در نظر گرفتن توسعه پایدار انجام شود بی شک محکوم به شکست خواهد بود.

مهندس آراسته حرکت به سمت اقتصاد سبز را از راهکارهای اساسی برای حفاظت محیط زیست عنوان کرد و گفت: با توسعه مشاغل سبز و کاهش استفاده از منابع طبیعی علاوه بر حفاظت منابع طبیعی شاهد رشد اقتصاد سبز خواهیم بود.

گفتنی است در این رویداد 18 ایده به دبیرخانه روشا ارسال شد که ایده پردازان هر کدام در حضور داوران به مدت 3 دقیقه به تشریح ایده خود پرداختند، پس از پرسش و پاسخ و با رای هیأت داوران و شرکت کنندگان سه ایده به عنوان ایده‌های  برتر انتخاب شدند.

بر اساس این گزارش،مرتضی ترانه با طرح ایده بالن تور مقام اول، مصطفی امانی با طرح ایده اکوتوریسم دریاچه ارومیه به روش eco-tourmia مقام دوم و امید یوسفی با طرح ایده اکوتوریسم پارک ملی دریاچه ارومیه مقام سوم اولین رویداد ایده شو را کسب کردند که با اهدای لوح تقدیر و هدایای نقدی تقدیر به عمل آمد.

همچنین با اهدای لوح سپاس از داوران اولین رویداد شتاب آذربایجان (روشا) تجلیل شد.

در حاشیه این مراسم دکتر مهرداد فوج لعلی مدیر عامل شرکت دانش بنیان توسعه ایمن الکترونیک باختران مستقر در پارک علم و فناوری آذربایجان غربی و فناور برگزیده کشوری در سال 1394، به بیان تجارب خویش در حوزه کارآفرینی پرداخت.

شایان ذکر است دو رویداد دیگر شتاب آذربایجان (روشا)، 4 و 6 اردیبهشت ماه 96 با موضوعات تجارت و بازرگانی خارجی و سرمایه گذاری در پروژه‌های شهری برگزار خواهد شد.

<hr />

<br><img src= http://wastp.ir/wp-content/uploads/IMG_4033.jpg ><img src= http://wastp.ir/wp-content/uploads/IMG_4045.jpg ><img src= http://wastp.ir/wp-content/uploads/IMG_4064.jpg ><img src= http://wastp.ir/wp-content/uploads/IMG_4072.jpg ><img src= http://wastp.ir/wp-content/uploads/IMG_4075.jpg ><img src= http://wastp.ir/wp-content/uploads/IMG_4081.jpg ><img src= http://wastp.ir/wp-content/uploads/IMG_4083.jpg ><img src= http://wastp.ir/wp-content/uploads/IMG_4093.jpg ><img src= http://wastp.ir/wp-content/uploads/IMG_4096.jpg ><img src= http://wastp.ir/wp-content/uploads/IMG_4113.jpg ><img src= http://wastp.ir/wp-content/uploads/IMG_4118.jpg ><img src= http://wastp.ir/wp-content/uploads/IMG_4132.jpg ><img src= http://wastp.ir/wp-content/uploads/IMG_4141.jpg ><img src= http://wastp.ir/wp-content/uploads/IMG_4158.jpg ><img src= http://wastp.ir/wp-content/uploads/IMG_4161.jpg ><img src= http://wastp.ir/wp-content/uploads/IMG_4165.jpg ><img src= http://wastp.ir/wp-content/uploads/IMG_4183_da21cce2643e0afb8b5f7e3eed7a87dd.jpg >