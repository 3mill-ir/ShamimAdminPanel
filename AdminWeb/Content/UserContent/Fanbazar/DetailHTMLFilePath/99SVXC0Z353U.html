شرکت سهامی نمایشگاه‌های بین‌المللی جمهوری اسلامی ایران در خصوص برگزاری نمایشگاه اختصاصی ج.ا.ایران در رم-ایتالیا از تاریخ 2 الی 6 آذرماه سال جاری برابر با 22 لغایت 26 نوامبر 2016میلادی  فراخوان داده است.

برگزاری این نمایشگاه با احتساب تخفیفات و تسهیلات ویژه نمایشگاهی در دستور کار قرار گرفته است. این نمایشگاه بنا است ده‌ها گروه کالایی از جمله خدمات فنی و مهندسی و هر گونه گروه‌های کالایی دارای مزیت صادراتی را شامل شود و خدمات ویژه نمایشگاهی جهت ساخت غرفه و تجهیزات متعارف همچنین جمع‌آوری و حمل نمونه کالاهای مشارکت‌کنندگان به همراه اطلاع‌رسانی لازم به مخاطبین را ارائه خواهد داد.

آخرین مهلت برای ثبت‌نام و تکمیل و ارسال فرم‌های مربوطه بیستم شهریور ماه سال جاری (1395/06/20) اعلام و هزینه مشارکت به‌ازای هر متر مربع همراه با خدمات نمایشگاهی، با احتساب 50 درصد تخفیفات نمایشگاهی 7میلیون ریال تعیین شده است که می‌بایست جهت ثبت‌نام به شماره حساب 2175799001002 سیبا بانک ملی شعبه نمایشگاه‌های بین‌المللی ج.ا.ایران واریز شود.

همچنین گفتنی است آخرین مهلت برای تنظیم وارائه مدارک و مستندات و فرم‌های پیش‌بینی شده جهت اخذ ویزا مطابق ضوابط سفارت کشور ایتالیا 5 مهرماه سال جاری اعلام شده است.

متقاضیان جهت کسب اطلاعات بیشتر می‌توانند به شماره تلفن‌های (21914167-22662495-21912677)021 و سایت این شرکت به آدرس <a href="http://www.iranfair.com/">www.iranfair.com</a>  مراجعه فرمایند.

برای مشاهده اطلاعیه برگزاری نمایشگاه رم <a href="http://wastp.ir/wp-content/uploads/64.png">اینجا</a> کلیک نمایید.