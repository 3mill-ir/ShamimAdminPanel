<strong>در راستای سیاست‌های کلان قانون برنامه ششم توسعه کشور و با هدف «حمایت از توسعه و گسترش تجاری‌سازی دستاوردهای تحقیقاتی در سطح ملی و نهادینه کردن فرآیند تجاری‌سازی فناوری»، سازمان پژوهش‌های علمی و صنعتی ایران اقدام به صدور تاییدیه ارزش دارایی‌های نامشهود (فکری) مطابق با اصول علمی و مهندسی می‌کند</strong><strong>.</strong>

<strong>به گزارش اداره کل روابط عمومی وزارت علوم به نقل از سازمان پژوهش‌های علمی و صنعتی ایران، «شناسایی سهم پدیدآورنده دارایی فکری در مذاکره با سرمایه‌گذار» و «تعیین ارزش بر اساس روش‌های علمی و مطابق با استانداردهای روز»، از مزایای مهم صدور تاییدیه ارزش دارایی‌های نامشهود است.</strong>

<strong>همچنین اعطای تأییدیه ارزش‌گذاری با مهر سازمان پژوهش‌های علمی و صنعتی ایران و قابل ارائه در فن‌بازارها، استارتاپ‌ها و بانک‌ها، دیگر مزایای صدور تأییدیه ارزش دارایی‌های نامشهود (فکری) را تشکیل می‌دهند.</strong>

<strong>مخاطبان این طرح، مخترعان و نوآوران، شرکت‌های دانش‌بنیان، پارک‌های علم و فناوری و مراکز رشد، عرضه‌کنندگان و صادرکنندگان فناوری و برگزارکنندگان فن‌بازارها و استارتاپ‌ها هستند.</strong>

<strong>علاقه‌مندان جهت دریافت اطلاعات تکمیلی می‌توانند به وب‌سایت<a href="http://www.tcportal.ir/"> www.tcportal.ir</a>مراجعه و یا با شماره تلفن ۰۲۱۵۶۲۷۶۳۳۴ تماس گیرند.</strong>