مشکلات و خواسته‌های شرکت‎‌های دانش‌بنیان و فناور مستقر در پارک و علم و فناوری آذربایجان غربی در حضور ریاست پارک علم و فناوری آذربایجان غربی و نماینده مردم ارومیه در مجلس شورای اسلامی مطرح شد.

به گزارش روابط عمومی پارک علم و فناوری آذربایجان غربی، صبح امروز پس از برگزاری مراسم یوم الله 9 دی، نادر قاضی‌پور، نماینده مردم ارومیه در مجلس شورای اسلامی و دکتر حسن حیدری، رئیس پارک علم و فناوری آذربایجان غربی در جمع صمیمی مدیران شرکت‌های دانش بنیان و فناور مستقر در پارک علم و فناوری و مرکز رشد جامع واحدهای فناور پارک، حاضر شدند.

در این دیدار، مشکلات پیش روی شرکت‌های دانش بنیان و فناور، توسط مدیران شرکت‌ها مطرح شده و نیز خواسته‌های آن‌ها از نماینده مردم ارومیه در مجلس شورای اسلامی مطرح گردید.

<span style="color: #000080;">نگاه مسئولان به شرکت‌های دانش بنیان متفاوت از شرکت‌های عادی باشد</span>

دکتر حسن حیدری در دیدار شرکت‌های مستقر در پارک علم و فناوری با نماینده ارومیه مطرح کرد: مسئولین می‌بایست نگاهشان به شرکت‌های دانش بنیان متفاوت از شرکت‌های تولیدی و بازرگانی عادی باشد چرا که این شرکت‌ها می‌توانند مولد اشتغال پایدار قشر تحصیل کرده باشند.

وی ادامه داد: در سالی که مقام معظم رهبری به نام اقتصاد مقاومتی، تولید و اشتغال نام گذاری کرده‌اند؛ یکی از اصلی ترین حوزه‌هایی که باید به آن توجه شود حوزه اقتصاد دانش بنیان است چرا که با توجه و حمایت از اقتصاد دانش بنیان هم تولید و اشتغال افزایش پیدا می‌کند و هم اقتصاد کشور در مقابل تحریم و شوک‌های اقتصادی مقاوم‌تر می‌شود.

رئیس پارک علم و فناوی همچنین عنوان کرد: شرکت‌های مستقر در پارک علم و فناوری آذربایجان غربی در محدوده روستا قرار دارند و از محل منابع حمایت از توسعه روستایی می‌توان به شرکت‌های دانش بنیان کمک کرد.

دکتر حیدری در ادامه اشاره کرد: موفقیت شرکت‌های دانش بنیان سبب تحول در شاخص‌های توسعه آذربایجان غربی خواهد شد و جهت بهبود این شاخص‌ها مسئولین می‌توانند از شرکت‌های دانش بنیان حمایت بیشتری انجام دهند.

وی اظهار کرد: کمک‌های فنی و حرفه‌ای نیز جزو منابعی می‌باشد که از طریق آن می‌توان در راستای توسعه اقتصاد دانش بنیان در آذربایجان غربی تلاش‌های درخور توجهی انجام داد.

<span style="color: #000080;">به دنبال تکمیل زنجیره ارزش باشید/ در حمایت از تولید ملی هیچ تردیدی ندارم</span>

نادر قاضی‌پور نیز خطاب به مدیران شرکت‌های مستقر در پارک علم و فناوری اعلام کرد: در فعالیت‌های خود همواره زنجیره ارزش را در نظر داشته باشید و به دنبال تکمیل زنجیره ارزش در حوزه فعالیت خود بوده یا سعی کنید به عنوان بخشی از زنجیره کامل ارزش فعالیت کنید که در این صورت امکان تضمین سود و جلوگیری از زیان‌های کلان میسر خواهد شد.

نماینده مردم ارومیه در مجلس شورای اسلامی بیان کرد: فرهنگ سرمایه‌گذای و اشتغال‌زایی در آذربایجان غربی مناسب نیست و در مقایسه با همسایه شرقی خود ضعف جدی در این مساله داریم که باید جبران کنیم.

وی اذعان کرد: سعی کنید در ابتدای راه‌اندازی کسب کار کمتر از تسهیلات بانکی استفاده کنید و سهم تسهیلات از کل سرمایه‌گذاری بیش از 30 درصد نباشد چرا که  با توجه به سیستم بیمار بانکی در کشور، تکیه بر تسهیلات بانکی به موفقیت شرکت منجر نخواهد شد.

قاضی‌پور تاکید کرد: در حمایت از تولید ملی، کارگران و مستضعفین هیچ تردیدی ندارم و در همین راستا با تمام توان از شرکت‌های مستقر در پارک علم و فناوری آذربایجان غربی حمایت خواهم کرد.

<hr />

<br><img src= http://wastp.ir/wp-content/uploads/photo_2017-12-30_18-00-09.jpg ><img src= http://wastp.ir/wp-content/uploads/photo_2017-12-30_18-00-30.jpg ><img src= http://wastp.ir/wp-content/uploads/photo_2017-12-30_17-59-29.jpg ><img src= http://wastp.ir/wp-content/uploads/photo_2017-12-30_18-00-20.jpg ><img src= http://wastp.ir/wp-content/uploads/photo_2017-12-30_18-00-02.jpg ><img src= http://wastp.ir/wp-content/uploads/photo_2017-12-30_18-00-59.jpg >