نشست صمیمی نماینده مردم ارومیه در مجلس شورای اسلامی با رئیس و مدیران شرکت‌های مستقر در پارک علم و فناوری آذربایجان غربی برگزار شد.
به گزارش روابط عمومی پارک علم و فناوری آذربایجان غربی، در نشست صمیمی دکتر بهادری نماینده مردم ارومیه در مجلس شورای اسلامی با واحدهای فناور مستقر در پارک علم و فناوری آذربایجان غربی که با هدف معرفی برنامه های پارک علم و فناوری آذربایجان غربی و مشکلات شرکت های مستقرظهر روز شنبه سوم بهمن 95 در محل سالن جلسات پارک علم و فناوری برگزار شد،مسئولان و مدیران شرکت‌های دانش بنیان و واحدهای فناور به بیان مشکلات و درخواستهای خود پرداختند.
دکتر حیدری رئیس پارک علم و فناوری آذربایجان غربی ضمن بیان خوشامد گویی به نماینده مردم ارومیه و هیأت همراه، با ارائه گزارشی در مورد، سیاست ها، فعالیت ها، عملکرد و اقدامات صورت گرفته پارک در یکسال گذشته اظهار داشت: امسال ما با پیگیری های مستمر تمام تلاش خود را برای بهبود وضعیت پارک و شرکت‌های مستقر انجام داده‌ایم.
دکتر حیدری با بیان اینکه دکتر بهادری خود نیز از جامعه دانشگاهی و کار آفرینان می‌باشد افزود: حتی در زمان انتخابات نمایندگان مجلس شورای اسلامی شعارهای تبلیغاتی وی در جهت کمک به ارتقاء جایگاه مراکز رشد و پارک‌های علم و فناوری بوده است.
وی با اشاره به پیشنهاد بودجه عمرانی 7 میلیاردی دکتر بهادری به مجلس شورای اسلامی افزود: در صورت تحقق این امر بسیاری از مشکلات ما حل خواهد شد.
نماینده مردم ارومیه در مجلس شورای اسلامی گفت: مهمترین دغدغه کلیه مسئولین بحث کار آفرینی و اشتغال است.
دکتر بهادری با اشاره به اینکه در طول 8 ماه دوره نمایندگی مجلس بالغ بر بیش از 50 درصد نامه‌های دریافتی از سوی مردم درخواست اشتغال است افزود: متاسفانه همه درخواست کنندگان دارای تحصیلات عالی هستند که با معضل بی‌کاری مواجه هستند. ایجاد بستر کاری مناسب و اشتغال زایی بزرگترین خواسته مردم است.
وی بیان کرد نمیتوان انتظار داشت تمام تحصیلکرده های دانشگاهی حتما کار آفرین باشند با توجه به وضعیت جامعه کار آفرینی و اشتغال زایی اقدامی شجاعانه است که بایستی مورد حمایت مسئولان قرار گیرد و ما نقش راهبردی برای پارک‌ها در این زمینه قائل هستیم
نماینده مردم ارومیه با اشاره به همکاری با پارک‌های مختلف کشور و بر عهده داشتن مسئولیت ارتباط با صنعت دانشگاه ارومیه در کارنامه خودبیان داشت: مشکلاتی بر سر راه پژوهش و فناوری وجود دارد که امیدواریم در آینده نزدیک شاهد اشتغال و کارآفرینی توسط پارک‌های علم و فناوری باشیم.
دکتر بهادری با بیان اینکه خلاء بزرگ آموزش‌های مهارتی و کاربردی در دانشگاه‌ها وجود دارد افزود: اکثر فارغ التحصیلان رشته‌های دانشگاهی بعد از فارغ التحصیلی مهارت لازم برای وارد شدن به بازار کار را ندارند و این مهم مستلزم آن است تا دانشگاه ها در خلال آموزش، دوره‌های آموزشی مهارتی نیز برای دانشجویان درنظر بگیرند.
وی خاطر نشان کرد: ظرفیت های بسیار زیادی برای اشتغال زایی در استان وجود دارد و اینکه چگونه به اقتصاد پویا برای کشور تبدیل شوند بایستی مورد توجه قرار گیرند.
نماینده مردم ارومیه با تأکید بر اینکه فضای فرهنگی برای تبلیغ پارک بایستی فعال گردد افزود: با معرفی پارک علم و فناوری به مدیران استانی و عموم مردم فضا برای همکاری بیشتر با مجموعه پارک فراهم خواهد شد.
دکتر بهادری با بیان اینکه همه تلاشمان را در جهت همگرایی و وحدت با نمایندگان استان، برای پیگیری مسایل و مشکلات به ویژه در حوزه آموزشی و پارک علم و فناوری به کار خواهیم بست ادامه داد: در تحقق برنامه ها و اهدافی که برای پیشبرد منطقه داریم به مشاوره ها، ایده ها و توانمندی های پارک علم و فناوری نیاز داریم.
در ادامه مدیران شرکت های مستقر در پارک مشکلات و مسائل خود را در خصوص بحث تأمین و حمایت مالی، زیر ساختهای فیزیکی پارک، فراهم شدن فضای کسب و کار در استان، موانع موجود بر سر راه توسعه و گسترش شرکت‌های دانش بنیان، تشکیل کارگروهی در استان که پارک علم و فناوری اولویت تأمین نیازمندی‌های استان باشد مطرح کردند.

<br><img src= http://wastp.ir/wp-content/uploads/photo_2017-01-28_11-00-11.jpg ><img src= http://wastp.ir/wp-content/uploads/photo_2017-01-28_11-00-16.jpg ><img src= http://wastp.ir/wp-content/uploads/photo_2017-01-28_11-00-22.jpg ><img src= http://wastp.ir/wp-content/uploads/photo_2017-01-28_11-00-27.jpg ><img src= http://wastp.ir/wp-content/uploads/photo_2017-01-28_11-00-31.jpg ><img src= http://wastp.ir/wp-content/uploads/photo_2017-01-28_11-00-04.jpg ><img src= http://wastp.ir/wp-content/uploads/photo_2017-01-28_11-00-00.jpg ><img src= http://wastp.ir/wp-content/uploads/photo_2017-01-28_10-59-22.jpg >