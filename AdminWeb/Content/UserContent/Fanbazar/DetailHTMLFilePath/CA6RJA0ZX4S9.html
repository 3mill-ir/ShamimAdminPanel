<strong>به گزارش روابط عمومی پارک علم و فناوری آذربایجان غربی، روز شنبه 13 آبان سالجاری نشستی در خصوص امکان و ضرورت سرمایه گذاری بر روی طرح‌های فناورانه شرکت‌های پارک علم و فناوری با حضور پرفسور حیدری رئیس پارک علم و فناوری آذربایجان غربی، مهندس ابراهیمی رئیس سازمان سرمایه گذاری و مشارکت‌های مردمی شهرداری ارومیه و جمعی از سرمایه گذاران در محل پارک برگزار گردید.</strong>

<strong>پرفسور حیدری دراین نشست ضمن اشاره به ظرفیت‌ها و پتانسیل‌های شرکت‌های مستقر در پارک اظهار داشت: شرکت‌های پارک علم و فناوری فعالیت‌های گسترده‌ای را در تولید طرح‌های فناورانه در استان به خود داده‌اند.</strong>

<strong>رئیس پارک علم و فناوری آذربایجان غربی در ادامه این جلسه به معرفی طرح‌های فناورانه واحد‌های مستقر پرداخت و گفت: در حوزه سرمایه گذاری باید به صنایع کوچک و متوسط تکیه داشته باشیم و از انها غافل نشویم. به طور قطع با سرمایه گذاری و ایجاد ارزش افزوده در این صنایع و بنگاه ها می توانیم مشکلات اشتغالزایی و صادرات را هم برطرف سازیم</strong><strong>.</strong>

<strong>همچنین سرمایه گذاران در این جلسه ضمن ابراز علاقه مندی برای سرمایه گذاری بر روی طرح‌های مختلف علی الخصوص طرح‌هایی در زمینه‌های کشاورزی، گیاهان دارویی، صنایع غذایی و گردشگری از حمایت‌ها و زحمات رئیس پارک علم و فناوری قدردانی کردند.</strong>

<strong>در این نشست مقرر شد جلسه‌ای با حضور شرکت‌های دارای طرح‌های فناورانه پارک و سرمایه گذاران با هدف جذب سرمایه تشگیل گردد.</strong>