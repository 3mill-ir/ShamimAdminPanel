به گزارش روابط عمومی پارک علم و فناوری آذربایجان غربی، دکتر حسن حیدری رئیس پارک علم و فناوری آذربایجان غربی از برگزاری چهارمین رویداد شتاب آذربایجان (روشا) کار آفرینی در 54 ساعت به سبک استارت آپ ویکند خبر داد و گفت: این رویداد با موضوع آزاد در تاریخ 20 الی 22 اردیبهشت ماه سال جاری در محل فرهنگسرای خانه جوان ارومیه برگزار می‌گردد.

رئیس پارک علم و فناوری آذربایجان غربی هدف از برگزاری این رویداد را ترویج و تقویت فرهنگ کارآفرینی در استان و تلاش برای توسعه کسب و کارهای محلی نوپا عنوان کرد و افزود: در این رویداد جوانان توانایی ارائه ایده، پردازش ایده، تشکیل تیم، شناسایی ظرفیت‌ها و امکانات موجود را فرا می‌گیرند.

دکتر حسن حیدری با اشاره به اهمیت این رویداد افزود: استارت‌آپ ویکند یک رویداد آموزشی-تجربی در سراسر دنیاست که در 3 روز متوالی (در انتهای هفته) برگزار می شود.

وی در ادامه تصریح کرد: در این برنامه شرکت کنندگان پر انگیزه‌ای شامل برنامه نویسان، مدیران تجاری، بازاریاب ها و طراحان گرافیک گرد هم می‌آیند تا طی 54 ساعت ایده هایشان را مطرح کنند، گروه تشکیل بدهند و هر گروه ایده ای را اجرا کند.

چهارمین رویداد شتاب آذربایجان (روشا) با حمایت استانداری آذربایجان غربی، سازمان برنامه و بودجه استان، سازمان صنعت، معدن و تجارت استان، شورای اسلامی شهر و شهرداری ارومیه و فرهنگسرای جوان ارومیه برگزار می‌گردد.

ثبت نام در این رویداد از طریق وبسایت پارک علم و فناوری آذربایجان غربی به نشانی <a href="http://www.wastp.ir">www.wastp.ir</a> آغاز شده است.

شایان ذکر است افرادی که در 3 رویداد قبلی شتاب آذربایجان شرکت نموده‌ و کد تخفیف دریافت کرده‌اند می‌توانند به صورت رایگان در این رویداد شرکت نمایند همچنین سایر افراد با ثبت نام زود هنگام تا تاریخ 16 اردیبهشت ماه از تخفیف 50 درصدی شرکت در چهارمین رویداد برخوردار خواهند شد.

<hr />

<br><img src= http://wastp.ir/wp-content/uploads/photo_2017-05-04_00-28-58-768x1152.jpg 768w>