به گزارش روابط عمومی پارک علم و فناوری آذربایجان غربی، در مراسم اختتامیه یادواره سراسری خط سرخ منا (گرامیداشت شهدای فاجعه منا) از مهندس هادی مختاری پر به عنوان حائز مقام برتر و برگزیده ویژه این یادواره تقدیر به عمل آمد و تندیس خط سرخ منا توسط مسئولان ارشد کشوری و لشکری به وی اهداء گردید.

هادی مختاری پر مهندس جوان ارومیه ای، که تاکنون بارها عناوین و افتخارات غرور افرینی در محافل علمی و جشنواره های ملی و بین المللی به عنوان طراح و تولید کننده برتر نرم افزار کسب نموده است، این بار نیز با نقش آفرینی و حضور در جایگاه یکی از یادواره های ملی بار دیگر خود را به عنوان یکی از تولید کنندگان برجسته و فعال کشوری در حوزه نرم افزارمعرفی کرد .

قابل ذکر است یادواره کشوری خط سرخ منا به همت حوزه هنری آذربایجان شرقی کار خود را در سطح کشور آغاز و طی مدت فراخوان 748 اثر در موضوعات مختلف در خصوص فاجعه منا و وقایع مرتبط با شهدای منا  در بخش های مختلف  به دبیرخانه یادواره ارسال شد. در مراسم اختتامیه این یادواره که در روز یک‌شنبه 21 شهریورماه سال جاری در مجتمع پتروشیمی آذربایجان شرقی با حضور مسئولان عالی رتبه استان آذربایجان شرقی ، برخی از مقامات کشوری و لشکری و جمع کثیری از مردم غیور آذربایجان برگزار گردید از منتخبین یادواره تقدیربه عمل آمد.

در آئین اختتامیه یادواره کشوری خط سرخ منا نرم افزار مذکور به عنوان اثر فاخر و ارزشمند توسط قائم مقام امور استانها و مجلس حوزه هنری کشور و جمعی از مسئولان حاضر در مراسم رونمایی شد. همچنین حوزه هنری آذربایجان شرقی حمایت از تولید انبوه این اثر نرم افزاری و شروع فاز دوم پروژه با محوریت درج آثار منتخبین یادواره و ترجمه و تولید نرم افزار به زبان های خارجی را عهده دار گردید.

<a href="http://wastp.ir/wp-content/uploads/IMG_833753.jpg"><img class="alignnone size-thumbnail wp-image-461" src="http://wastp.ir/wp-content/uploads/IMG_833753-150x150.jpg" alt="img_833753" width="150" height="150" /></a>