<strong>بر اساس لوح سپاس سازمان منطقه آزاد ارس آقای دکتر حسن حیدری، رئیس پارک علم و فناوری آذربایجان غربی برای پژوهش ارائه شده در سال 95 با موضوع "ارزیابی عملکرد مناطق آزاد تجاری- صنعتی در ایران" عنوان پژوهشگر برتر این منطقه در سال جاری را به خود اختصاص داد.</strong>

<strong>در بخشی از لوح سپاس سازمان منطقه آزاد ارس که به امضای آقای عرب باغی، رئیس هیئت مدیره  و مدیر عامل این سازمان رسیده است آمده است:</strong>

<strong>"در سالی که به تعبیر مقام معظم رهبری حضرت آیت ا... خامنه‌ای (مد ظله العالی) به نام سال اقتصاد مقاومتی، اقدام و عمل نام گذاری گردیده، تلاش مجاهدانه پژوهشگران و فناوران، زمینه مناسبی برای تحقق اهداف عالی نظام در عرصه‌های مختلف اقتصادی، فرهنگی، اجتماعی و ... را فراهم نموده است.</strong>

<strong>هفته پژوهش و فناوری فرصت مغتنمی است تا ضمن ترویج فرهنگ و تثبیت جایگاه ارزشمند پژوهش و فناوری، از تلاش‌های ارزنده محققان، فناوران و پژوهشگران عرصه‌های مختلف علمی به نحو شایسته‌ای تقدیر به عمل آید."</strong>

<strong>رئیس سازمان منطقه آزاد ارس در بخش دیگری از این لوح سپاس افزوده است:</strong>

<strong>"بدین وسیله انتخاب جنابعالی به عنوان پژوهشگر برتر منطقه آزاد ارس در سال 1395 تبریک عرض نموده و از درگاه خداوند متعال توفیقات روز افزون شما در جهت تداوم خدمت صادقانه و خالصانه به نظام مقدس جمهوری اسلامی ایران مسئلت می‌نمایم." </strong>