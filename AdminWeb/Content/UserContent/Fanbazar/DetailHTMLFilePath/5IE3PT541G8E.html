شرکت توسعه نیروگاهی توان گستران الکترونیک از شرکت‌های دانش بنیان مستقر در پارک علم و فناوری آذربایجان غربی موفق به کسب لوح تقدیر و تندیس طلایی جشنواره بین المللی فناوری‌های نو و پیشرفته ربع رشیدی تبریز شد.

به گزارش روابط عمومی پارک علم و فناوری آذربایجان غربی: طرح درایوهای آسانسور ارائه شده توسط داود حبیبی نیا مدیر عامل شرکت توسعه نیروگاهی توان گستران الکترونیک از شرکت‌های مستقر در پارک علم و فناوری آذربایجان غربی موفق به کسب لوح تقدیر و تندیس طلایی چهارمین جشنواره بین المللی فناوری‌های نو و پیشرفته ربع رشیدی تبریز شد. این جشنواره با رویکرد توسعه و تجاری‌سازی فناوری هم‌زمان با اولین نمایشگاه فروش محصولات دانش‌بنیان، با حمایت معاونت علمی و وفناوری ریاست جمهوری و شورای عالی علوم، تحقیقات و فناوری، استانداری آذربایجان شرقی و سازمان‌ها و ادارات مرتبط در امر فناوری به همت منطقه ویژه علم و فناوری ربع رشیدی از 20 الی 23 آبان 1395 در محل نمایشگاه بین المللی تبریز برگزار شد.

از جمله اهداف برگزاری چهارمین نمایشگاه و جشنواره بین‌المللی فناوری‌های نو و پیشرفته رَبع رشیدی تبریز، می‌توان به بستر سازی برای تکمیل چرخه علم تا فناوری و فناوری تا کسب و کار (تجاری سازی)، شناسایی توانمندی‌های پژوهشی و فناوری  و بستر سازی برای کاربردی کردن آن، شناسایی و معرفی نوآوری‌ها و اختراعات فناورانه و طرح‌ها و ایده‌های دانش محور، بستر سازی برای ایجاد ارتباط بین دانشگاهیان و فناوران با بخشها‌ی مختلف اقتصادی و اجرایی، بستر سازی برای شکل گیری شرکت‌های دانش بنیان، زمینه سازی برای افزایش صادرات محصولات و خدمات دانش بنیان، ایجاد شبکه ارتباطات تجاری میان شرکت‌ها و مؤسسات دانش بنیان واحدهای تولیدی، جذب سرمایه گذاری (خارجی و داخلی) برای طرح‌های اقتصادی دانش بنیان، گسترش فناوری‌های منطقه‌ای، ملی و بین المللی و ایجاد فضای کسب و کار برای نخبگان علمی و فناوری اشاره کرد.

گفتنی است این نمایشگاه و جشنواره  با تاسی از رهنمودهای مقام معظم رهبری در ابلاغ سیاست‌های کلی اقتصاد مقاومتی با حضور بیش از 1700 طرح از شهرهای مختلف ایران  و 16 طرح از سایرکشورها برگزار شد.

&nbsp;

<a href="http://wastp.ir/wp-content/uploads/photo_2016-11-19_10-30-42.jpg"><img class="alignright size-thumbnail wp-image-620" src="http://wastp.ir/wp-content/uploads/photo_2016-11-19_10-30-42-150x150.jpg" alt="photo_2016-11-19_10-30-42" width="150" height="150" /></a> <a href="http://wastp.ir/wp-content/uploads/photo_2016-11-19_10-40-47.jpg"><img class="alignright size-thumbnail wp-image-621" src="http://wastp.ir/wp-content/uploads/photo_2016-11-19_10-40-47-150x150.jpg" alt="photo_2016-11-19_10-40-47" width="150" height="150" /></a> <a href="http://wastp.ir/wp-content/uploads/photo_2016-11-19_10-49-4000.jpg"><img class="alignright size-thumbnail wp-image-622" src="http://wastp.ir/wp-content/uploads/photo_2016-11-19_10-49-4000-150x150.jpg" alt="photo_2016-11-19_10-49-4000" width="150" height="150" /></a>

&nbsp;

&nbsp;

&nbsp;

&nbsp;

&nbsp;

&nbsp;