به گزارش روابط عمومی پارک علم و فناوری آذربایجان غربی، پارک علم و فناوری در راستای توانمند سازی افراد جهت شرکت در چهارمین رویداد شتاب آذربایجان (روشا)، اقدام به برگزاری مجموعه کارگاه‌های آموزشی (بوت کمپ) با موضوعات حوزه کار آفرینی و آشنایی با اصول شرکت در رویدادهای کارآفرینی در 54 ساعت (به سبک استارت آپ ویکندها) بصورت رایگان در روزهای 27 و 28 فروردین ماه سال جاری می‌نماید.

کارگاه‌های آموزشی "اعتبار سنجی ایده‌ها" و "نحوه ارائه موثر ایده به سرمایه گذار" 27 فروردین ماه و کارگاه‌های آموزشی "مهارت‌های کار تیمی" و "بوم ناب" 28 فروردین ماه برگزار خواهند شد.

کارگاه‌های ذکر شده به عنوان پیش رویداد چهارمین رویداد شتاب آذربایجان (کارآفرینی در 54 ساعت) که اردیبهشت ماه 96 برگزار خواهد شد برنامه ریزی شده‌اند.ثبت نام در این کارگاه‌ها رایگان بوده و شرکت در آن برای عموم آزاد است.

شایان ذکر است شرکت کنندگان در این کارگاه‌ها از 30 درصد تخفیف در خرید بلیط چهارمین رویداد شتاب آذربایجان (روشا) برخوردار خواهند شد.

همچنین علاقه مندان جهت کسب اطلاعات بیشتر و ثبت نام می‌توانند به سایت پارک علم و فناوری استان به آدرس اینترنتی <a href="http://www.wastp.ir/">www.wastp.ir</a>  مراجعه و یا با شماره تلفن‌های۳۲۷۵۱۲۴۰-۰۴۴ الی ۴۲ داخلی ۱۱۳ تماس حاصل نمایند.

<br><img src= http://wastp.ir/wp-content/uploads/photo_2017-04-04_11-57-08-512x1024.jpg 512w>