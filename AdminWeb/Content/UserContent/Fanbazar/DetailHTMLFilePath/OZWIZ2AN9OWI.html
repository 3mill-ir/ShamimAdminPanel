سومین رویداد شتاب آذربایجان (روشا) به همت پارک علم و فناوری آذربایجان غربی با حضور 20 نفر از ایده پردازان جوان استان در سالن آمفی تئاتر موزه تاریخ طبیعی ارومیه برگزار شد.

به گزارش روابط عمومی پارک علم و فناوری آذربایجان غربی، سومین رویداد شتاب آذربایجان (روشا) با موضوع سرمایه گذاری در پروژه‌های شهری به همت پارک علم و فناوری آذربایجان غربی با حضور 20 نفر از ایده پردازان جوان استان روز چهارشنبه 6 اردیبهشت 96 در سالن آمفی تئاتر موزه تاریخ طبیعی ارومیه برگزار شد.

مدیر مرکز رشد پارک علم و فناوری آذربایجان غربی ضمن عرض خیر مقدم، هدف از برگزاری رویدادهای شتاب آذربایجان (روشا) را ایجاد روحیه کارآفرینی در استان، شناسایی و جذب افراد و تیم های دارای ایده‌های خلاقانه در مرکز رشد و مرکز نوآوری و شکوفایی خلاقیت پارک علم و فناوری عنوان کرد و گفت: مرکز رشد پارک علم و فناوری به عنوان محلی برای استقرار هسته‌های فناور، با ارائه خدمات حمایتی به ایده پردازان جهت نبدیل ایده خود به کسب و کار پایدار پشتیبانی می‌کند.

فرناز شجاعی فر با بیان اینکه مرکز رشد پارک علم و فناوری در عرض کمتر از 6 ماه موفق به جذب 12 هسته و 3 واحد فناور شده است افزود: با توجه به پتانسیل بالای استان،  انتظار می‌رود این تعداد بیشتر شود و تیم ‌ها و ایده‌های بهتری را جذب کنیم.

وی در خصوص برگزاری رویدادهای شتاب آذربایجان (روشا) تصریح کرد: روشا از ابتدای امسال توانسته است 2 مورد کارگاه آموزشی جهت آماده سازی ایده پردازان برای حضور در رویدادهای شتاب آذربایجان و 3 رویداد به سبک ایده شو با موضوعات مختلف برگزار کند. همچنین رویداد چهارم به سبک استارتاپ ویکند که رویداد اصلی و 3 روزه می‌باشد با موضوع آزاد 20 الی 22 اردیبهشت ماه برگزار خواهد شد.

در این رویداد 20 تن از ایده پردازان جوان استان، هر کدام 3 دقیقه فرصت داشتند ایده‌های خود در زمینه‌های سرمایه گذاری در مدیریت شهری را در حضور گروه داوری و حاضران تشریح کنند، پس از ارائه هر 20 نفر بر اساس آرای گروه داوری و حضار در نهایت 3 ایده برتر برگزیده شدند.

شهره عزیزی با ایده "قنادی و واحد صنفی (تخصصی محصولات غذایی رژیمی و سلامتی زا)" رتبه نخست، مریم شهری با ایده "نیمکت‌های شارژ ذهن" رتبه دوم و فریبا رضا قره باغ با ایده "مجتمع شادی و پارک امید به زندگی" رتبه سوم را کسب نمودند که با اهدای لوح و جوایز نقدی تجلیل شد.

<hr />

<br><img src= http://wastp.ir/wp-content/uploads/IMG_4483.jpg ><img src= http://wastp.ir/wp-content/uploads/IMG_4501.jpg ><img src= http://wastp.ir/wp-content/uploads/IMG_4508.jpg ><img src= http://wastp.ir/wp-content/uploads/IMG_4517.jpg ><img src= http://wastp.ir/wp-content/uploads/IMG_4524.jpg ><img src= http://wastp.ir/wp-content/uploads/IMG_4529.jpg ><img src= http://wastp.ir/wp-content/uploads/IMG_4543.jpg ><img src= http://wastp.ir/wp-content/uploads/IMG_4570.jpg ><img src= http://wastp.ir/wp-content/uploads/IMG_4588.jpg ><img src= http://wastp.ir/wp-content/uploads/IMG_4602.jpg ><img src= http://wastp.ir/wp-content/uploads/IMG_4620.jpg ><img src= http://wastp.ir/wp-content/uploads/IMG_4634.jpg ><img src= http://wastp.ir/wp-content/uploads/IMG_4644.jpg ><img src= http://wastp.ir/wp-content/uploads/IMG_4657.jpg ><img src= http://wastp.ir/wp-content/uploads/IMG_4667.jpg ><img src= http://wastp.ir/wp-content/uploads/IMG_4673.jpg ><img src= http://wastp.ir/wp-content/uploads/IMG_4676.jpg ><img src= http://wastp.ir/wp-content/uploads/IMG_4679.jpg ><img src= http://wastp.ir/wp-content/uploads/IMG_4680.jpg ><img src= http://wastp.ir/wp-content/uploads/IMG_4681.jpg ><img src= http://wastp.ir/wp-content/uploads/IMG_4693_f9821a961eca6c3caf81b84f3a9d2697.jpg >