<strong>به گزارش روابط عمومی پارک علم و فناوری آذربایجان غربی، سومین نشست صمیمی پروفسور حسن حیدری رئیس پارک علم و فناوری آذربایجان غربی در سالجاری با هدف بررسی مسائل و مشکلات پیش روی فناوران صبح روز سه شنبه 30 آبان در محل سالن جلسات پارک برگزار شد.</strong>

<strong>پروفسور حسن حیدری در این نشست ضمن اشاره به فعالیت‌های انجام شده اظهار کرد: از نیمه دوم امسال فاز جدیدی در جهت بین المللی شدن شروع کردیم که می‌توان به شرکت در نمایشگاه‌های بین المللی از قبیل ارمنستان و ترکیه اشاره کرد.</strong>

<strong>وی افزود: خوشبختانه سال گذشته توانستیم 3 میلیارد و 150 میلیون تومان بودجه عمرانی جذب کنیم و امیدواریم تا تیر ماه سال بعد بتوانیم ساختمان جدید پارک را تحویل بگیریم. </strong>

<strong>رئیس پارک علم و فناوری آذربایجان غربی با اشاره به اینکه در ساختمان جدید پارک 4 فضای آزیشگاهی و یک فضای کارگاهی جهت استفاده شرکت‌های مستقر تجهیز خواهیم کرد ادامه داد: همچنین در نظر داریم فضایی برای استقرار شرکت‌ها فراهم نماییم که شرکت‌های مستقر در آن محل نیز بتوانند از تمامی مزیت‌های استقرار در پارک برخوردار شوند. </strong>

<strong>وی با اشاره به همسو بودن درآمد شرکت‌های مستقر با درآمد پارک بیان کرد: میزان درآمد پیش بینی شده در برنامه 5 ساله پارک مبلغ یک میلیارد تومان تا سال 99 بوده است که با توجه به برنامه ریزی‌های صورت گرفته در جهت رونق بازار شرکت‌های مستقر انتظار داریم در سال 97 به این هدف دست یابیم.</strong>

<strong>پروفسور حیدری درخصوص تأسیس صندوق پژوهش و فناوری اظهار کرد: بخشی از منبع مالی صندوق توسط پارک فراهم می‌شود ولی با توجه به اینکه 51 درصد سهام این صندوق باید توسط بخش خصوصی تأمین شود، علی رغم تلاش‌های فراوان جهت جذب سرمایه‌گذار در تأمین بخش خصوصی با مشکل مواجه هستیم.</strong>

<strong>رئیس پارک علم و فناوری گفت: با هدف دستیابی شرکت‌ها به بازارهای بین المللی با برخی از کشورهای همسایه از جمله سفیر ایران در جمهوری آذربایجان مذاکراتی انجام دادیم تا بتوانیم شرایط و بستر لازم برای حضور شرکت‌های مستقر در این بازارها را فراهم نماییم.</strong>

<strong>وی با تأکید بر اینکه شرکت‌ها باید برای انجام فعالیت‌هایشان مدل مالی تعریف کنند افزود:  مشکل اصلی فناوران این است که کسی فناوران را باور ندارد و برای حل این مشکل شما باید قبل از هر چیزی توانایی‌های خود را ثابت کنید.</strong>

<strong>پروفسور حیدری ادامه داد: بودجه پارک آذربایجان غربی در سالجاری 76 درصد افزایش داشت و این در حالی است که  وزات علوم تحقیقات و فناوری امسال کمتراز 20 درصد افزایش بودجه داشته است.</strong>

<strong>وی افزود: قانوناً حداکثر 20 درصد بودجه جاری پارک‌ها در اختیار شرکت‌ها قرار می‌گیرد که ما در جهت افزایش حمایت از واحدهای فناور مستقر 42 درصد از این بودجه را به شرکت‌ها اختصاص دادیم.</strong>

<strong>همچنین در این نشست پیرامون مسائلی چون نحوه دانش بنیانی شرکت‌ها، هماهنگی جهت حضور در تمایشگاه هفته پژوهش استانی و کشوری، تأسیس دفتر برون مرزی پارک در استان وان ترکیه، برگزاری تورهای صنعتی و فناوری داخلی و بین المللی و ملاقات با استاندار و چند تن از مدیران استانی بحث و تبادل نظر صورت گرفت.  </strong>

<hr />

<br><img src= http://wastp.ir/wp-content/uploads/IMG_7879.jpg ><img src= http://wastp.ir/wp-content/uploads/IMG_7882.jpg ><img src= http://wastp.ir/wp-content/uploads/IMG_7885.jpg ><img src= http://wastp.ir/wp-content/uploads/IMG_7891.jpg ><img src= http://wastp.ir/wp-content/uploads/IMG_7900.jpg ><img src= http://wastp.ir/wp-content/uploads/IMG_7873.jpg >