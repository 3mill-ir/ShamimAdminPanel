<strong>مرکز رشد واحدهای فناور مشترک دانشگاه پیام نور میاندوآب و پارک علم و فناوری آذربایجان غربی افتتاح شد.</strong>

<strong>به گزارش روابط عمومی پارک علم و فناوری آذربایجان غربی، مراسم افتتاح مرکز رشد واحدهای فناور دانشگاه پیام نور میاندوآب صبح امروز باحضور دکتر امامعلی عاشری رئیس دانشگاه پیام نور استان، دکتر حسن حیدری رئیس پارک علم و فناوری آذربایجان غربی و جمعی ازمسئولان استانی و شهرستانی و روسای واحدها و مراکز دانشگاهی در محل دانشگاه پیام نور میاندوآب برگزارشد.</strong>

<strong>دکتر حسن حیدری رئیس پارک علم و فناوری آذربایجان غربی، هدف از تأسیس مرکز رشد واحدهای فناور میاندوآب را ایجاد محلی برای استقرار دانشجویان، اساتید، اعضای هیأت علمی و صاحبان ایده‌های خلاقانه جهت تشکیل کسب و کارهای نوپا و توانمندسازی آنان برای ایجاد شرکت های دانش بنیان عنوان کرد و افزود: ایده پردازان با ارائه ایده در حوزه‌های مختلف پس از طی مراحل ارزیابی در مراکز رشد مستقر می‌شوند و به آنان به مدت 6 ماه فرصت داده مى شود تا با دريافت خدمات و مشاوره و آموزشهاى لازم براى آشنايى با بازار , شناسايى گروه كارى, تثبيت ايده كارى و ايجاد هويت هاى حقوقى مستقل، خود را براى مرحله بعدى آماده نمايند.</strong>

<strong>رئیس پارک علم و فناوری آذربایجان غربی ادامه داد: در يك دوره استقرار دو ساله واحدهاى فناور مستقر در مركز رشد به معيارهاى رشد يافتگى دست يافته و پس از آن به صورت یک شرکت مستقل از مركز رشد خارج مي‌شوند.</strong>

<strong>دکتر حسن حیدری در خصوص زمینه‌های تخصصی فعالیت زیر نظر مرکز رشد میاندوآب اظهار کرد: حوزه کشاورزی که متناسب با ویژگی‌های این شهرستان می‌باشد و صنایع پایین دستی پتروشیمی و شیمی از حوزه‌های فعال در این مرکز رشد خواهند بود.</strong>

<strong>وی مبدأ اصلی حرکت به سوی اقتصاد دانش بنیان را دانشگاه‌ها و مراکز علمی پژوهشی معرفی کرد.</strong>

<strong>رئیس پارک علم و فناوری نقش مراکز رشد را در ایجاد اشتغال و توسعه اقتصاد دانش بنیان مهم دانست و افزود: مراکز رشد به عنوان پل ارتباطی سبب تقویت ارتباط دانشگاه با حوزه صنعت می‌شوند.</strong>

<strong>دکتر حسن حیدری با بیان اینکه سه زیر ساخت سیلیکون ولی شامل ایده پردازان، سرمایه گذاران اولیه و سرمایه گذاران خطر پذیر می‌باشد تأکید کرد: ما در مراکز رشد قصد داریم بخش دوم زیست بوم سیلیکون ولی را ایجاد کنیم. ایده‌هایی از سوی دانشجویان مطرح می‌شود و سرمایه گذاری و حمایت اولیه در مراکز رشد صورت می‌گیرد تا تبدیل به نمونه اولیه محصول شوند و در نهایت این محصول اولیه توسط سرمایه گذاران خطر پذیر مورد حمایت قرار گیرد.</strong>

<strong>وی خاطر نشان کرد: با توجه به تجربه کشورهایی مانند چین می‌توان نتیجه گرفت بدون پیشرفت در حوزه فناوری پیشرفتی در جهانی سازی محصولات نخواهیم داشت.</strong>

<strong>رئیس پارک علم و فناوری آذربایجان غربی با بیان اینکه به طور متوسط از هر 3 هزار ایده یک محصول تولید می‌شود گفت: تجربه استارتاپهای موفق دنیا نشان می‌دهد که ما باید از ایده شروع کنیم تا بتوانیم به تولید محصول فناورانه دست یابیم. </strong>

<strong>دکتر حیدری با اشاره به تجربه موفق برگزاری رویدادهای شتاب آذربایجان (روشا) در سالجاری گفت:</strong>

<strong>تلاش خود را می‌کنیم تا رویدادهای ایده شو را در شهرستان میاندوآب نیز برگزار کنیم تا کسب و کار‌های نوینی که اساس اقتصاد مقاومتی را تشکیل می‌دهند در این شهرستان شکل بگیرند.</strong>

<strong>همچنین در این مراسم دکتر امامعلی عاشری رئیس دانشگاه پیام نور استان ضمن تشکر از تلاش‌های دکتر حیدری برای راه اندازی مرکز رشد میاندوآب از اتمام مراحل تأسیس مرکز رشد در واحد پیام نور ماکو خبر داد و افزود: مرکز رشد ماکو هم اکنون 20 متقاضی استقرار دارد.</strong>

<hr />

<br><img src= http://wastp.ir/wp-content/uploads/photo_2017-05-15_21-48-55.jpg ><img src= http://wastp.ir/wp-content/uploads/photo_2017-05-15_21-47-30.jpg ><img src= http://wastp.ir/wp-content/uploads/photo_2017-05-15_21-48-38.jpg ><img src= http://wastp.ir/wp-content/uploads/photo_2017-05-15_21-49-07.jpg ><img src= http://wastp.ir/wp-content/uploads/photo_2017-05-15_21-49-58.jpg ><img src= http://wastp.ir/wp-content/uploads/photo_2017-05-15_21-50-09.jpg >