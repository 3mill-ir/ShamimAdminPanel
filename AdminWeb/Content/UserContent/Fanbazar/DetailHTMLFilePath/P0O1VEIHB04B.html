در راستای همکاری بانک قرض الحسنه مهر ایران با پارک علم و فناوری آذربایجان غربی، نشستی بین مسئولان این بانک و دکتر حسن حیدری رئیس پارک علم و فناوری آذربایجان غربی در محل تشکیل شد.

به گزارش روابط عمومی پارک علم و فناوری آذربایجان غربی، در این جلسه که با حضور آقای نوروزی مدیریت شعب  بانک قرض الحسنه مهر ایران استان آذربایجان غربی و رئیس پارک علم و فناوری آذربایجان غربی برگزار شد، دکتر حیدری ضمن خوشامدگویی و ابراز خرسندی از برگزاری این نشست به بیان اهداف و رسالت پارک‌های علم و فناوری پرداخت.

نوروزی با بیان تلاش‌ها و اقدامات صورت گرفته توسط خانواده بانک قرض الحسنه مهر ایران ادامه داد: صندوق قرض الحسنه مهر ایران آمادگی خود را جهت همکاری با پارک علم و فناوری آذربایجان غربی و ارائه وام قرض الحسنه به شرکت‌های دانش بنیان اعلام می‌کند.

وی با اشاره به اینکه در حال حاضر تسهیلات با کارمزد 4 درصد اعطا می‌شود بیان کرد: شرکت‌های دانش بنیان برای دریافت وام از بانک‌ها نیاز به ضمانت نامه‌های معتبر دارند که اغلب آنها برای تأمین این ضمانت نامه‌ها با مشکل مواجه هستند، این بانک با ارائه وام به شرکت‌های مستقر در پارک علم و فناوری آذربایجان غربی می‌تواند در جهت حمایت از تولید این شرکت‌ها نقش به سزایی داشته باشد.

مدیریت شعب بانک قرض الحسنه مهر ایران با تأکید به ماهیت این بانک اظهار داشت: با توجه به شعار امسال "اقتصاد مقاومتی، اقدام و عمل"، یکی از مهمترین محورهای اقتصاد مقاومتی درون زایی می‌باشد که در این بانک به بهترین شکل قابل اجراست.

رئیس پارک علم و فناوری آذربایجان غربی با اشاره به فعالیت‌های اخیر پارک افزود: پارک علم و فناوری آذربایجان غربی تأسیس صندوق vc (سرمایه‌گذاری خطرپذیر) را در برنامه ‌های آتی خود دارد که امیدواریم در این زمینه هم بتوانیم همکاری‌های بیشتری با بانک قرض الحسنه مهر ایران داشته باشیم.

<br><img src= http://wastp.ir/wp-content/uploads/IMG_0939-1.jpg ><img src= http://wastp.ir/wp-content/uploads/IMG_0940-768x512.jpg 768w><img src= http://wastp.ir/wp-content/uploads/IMG_0949-768x512.jpg 768w>