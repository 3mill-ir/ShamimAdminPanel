<strong>توانمندی‌های شرکت‌های مستقر در پارک علم و فناوری آذربایجان غربی در مستند تلویزیونی "فناوران دانش" معرفی می‌شوند.</strong>

<strong>به گزارش روابط عمومی پارک علم و فناوری آذربایجان غربی، گروه دانش شبکه چهار سیما با همکاری وزارت علوم، تحقیقات و فناوری مستند "فناوران دانش" را جهت معرفی پارک‌های علم و فناوری سراسر کشور تهیه نموده است. در دومین قسمت از این برنامه که روز سه شنبه 21 آذر ماه پخش می‌شود به معرفی پارک علم و فناوری آذربایجان غربی پرداخته شده است.</strong>

<strong>این مستند تلویزیونی از روز یکشنبه 19 آذر ماه به روی آنتن رفته است و به معرفی پارک‌های علم و فناوری و مراکز رشد کل کشور می‌پردازد و تلاش می کند تا مسیری که نخبگان ایرانی برای صرف جمله «خواستن توانستن» است را پیموده اند نشان دهد</strong><strong>.</strong>

<strong>از دیگر اهداف این برنامه می‌توان به معرفی واحدهای فناور و دانش بنیان مستقر در پارک‌های علم و فناوری، معرفی جوانان خلاق و ایده پردازی که به عنوان هسته‌های فناور در مراکز رشد سراسر کشور فعالیت می‌کنند و همچنین جذب سرمایه گذار بر روی طرح‌های آنها اشاره کرد.</strong>

<strong>شایان ذکر است برنامه "فناوران دانش" هر هفته روزهای یکشنبه و سه شنبه ساعت 19 از شبکه دانایی پخش می‌شود.</strong>