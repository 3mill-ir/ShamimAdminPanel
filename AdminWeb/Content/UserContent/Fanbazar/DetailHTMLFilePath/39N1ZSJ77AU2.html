<strong>دستگاه تصفيه هوا با تكنولوژي پلاسماي سرد محصول جدید شرکت دانش بنیان توسعه ایمن الکترونیک باختران در سازمان جهانی مالکیت فکری</strong> <strong>(</strong><strong>WIPO</strong><strong>) ثبت شد.</strong>

<strong>به گزارش روابط عمومی پارک علم و فناوری آذربایجان غربی، دکتر مهرداد فوج لعلی مدیر عامل شرکت دانش بنیان توسعه ایمن الکترونیک باختران مستقر در پارک علم و فناوری آذربایجان غربی هدف از این اختراع را مرتفع نمودن مشکلات موجود در روش‌های پیشین تصفیه و ضد عفونی هوا عنوان کرد و افزود: این سیستم قادر است با تولید پلاسمای غیر حرارتی، عمل بو زدایی و ضد عفونی هوا و سطوح را انجام دهد.</strong>

<strong>مدیر عامل شرکت دانش بنیان توسعه ایمن الکترونیک باختران با بیان اینکه در این محصول برای اولین بار در جهان از تكنولوژي پلاسماي سرد برای تصفیه هوا استفاده شده است افزود: هزینه نگهداری پایین، تجزیه گازهای آلاینده و شیمیایی نظیر </strong><strong>SO<sub>2</sub></strong><strong> و قدرت ضدعفونی کنندگی بسیار بالا از مزیت‌های این دستگاه می‌باشد.</strong>

<strong>دکتر مهرداد فوج لعلی خاطر نشان کرد:</strong><strong> نیاز به وجود این سیستم</strong> <strong>در فضاهای سرپوشیده، بویژه در اماکن عمومی مانند ادارت، فروشگاه­ها، بیمارستان­ها که بدلیل تردد زیاد افراد در این اماکن، احتمال آلودگی و ابتلا به بیماری­ها زیاد است، مشهود می­باشد.</strong>

<strong>وی اظهار کرد: تحقیقات اولیه این محصول از اوایل سال 94 در واحد تحقیق و توسعه شرکت آغاز شد و اواخر سال 94 نمونه اولیه آن در مرکز آموزشی درمانی شهید مطهری ارومیه وابسته به دانشگاه علوم پزشکی راه اندازی و موفق به اخذ تائیدیه از لحاظ حذف باکتری و عفونت در محیط از واحد کنترل این بیمارستان گردید.</strong>

<strong>مدیر عامل شرکت دانش بنیان توسعه ایمن الکترونیک باختران افزود: یکی دیگر از مشتقات این تکنولوژی ابداع سراگزوز پلاسما می‌باشد که برای کاهش آلاینده‌های خروجی خودروها ساخته شده است و گزارش‌های آزمایشگاهی آن حاکی از کاهش 60 درصدی پارامتر‌های آلایندگی خروجی اگزوز خودروها و افزایش میزان اکسیژن خروجی اگزوز از 0.4 درصد به 14 درصد می‌باشد.</strong>

<strong>شایان ذکر است دکتر مهرداد فوج لعلی</strong> <strong>در جشنواره های مختلف اختراعات داخل و خارج کشور حا</strong><strong>ئز</strong><strong> رتبه های برتر از جمله کسب مقام های دوم جشنواره خوارزمی ، اول شیخ بهایی ، اول علم تا عمل ، کسب عنوان فناور برتر کشور در سال 94 و موفق به کسب 12 مدال طلا و نقره در مسابقات بین المللی اختراعات جهان و عنوان مخترع برتر بین المللی در مسابقه اختراعات ترکیه شده است.</strong>

<hr />

<br><img src= http://wastp.ir/wp-content/uploads/photo_2017-05-24_09-24-1111.jpg >