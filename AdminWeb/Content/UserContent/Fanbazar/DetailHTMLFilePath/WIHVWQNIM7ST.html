<strong>رئیس پارک علم و فناوری آذربایجان غربی از برگزاری نمایشگاه دستاوردهای پژوهش و فناوری و فن بازار آذربایجان غربی ازتاریخ 7 تا 9 آذر 96 خبر داد.</strong>

<strong>به گزارش روابط عمومی پارک علم و فناوری آذربایجان غربی، پروفسور حسن حیدری رئیس پارک علم و فناوری آذربایجان غربی از برگزاری نمایشگاه دستاوردهای پژوهش و فناوری و فن بازار آذربایجان غربی از تاریخ 7 تا 9 آذر سالجاری در محل سالن نمایشگاهی اداره فرهنگ و ارشاد اسلامی خبر داد.</strong>

<strong>رئیس پارک علم و فناوری در این خصوص اظهار کرد: این نمایشگاه با حضور دستگاه‌های اجرایی، دانشگاه‌ها و مراکز پژوهشی استان برگزار می‌شود.</strong>

<strong>وی هدف از برگزاری این نمایشگاه را ترویج فرهنگ پژوهش و ارتقاء شأن و جایگاه پژوهش و فناوری، تشویق و ترغیب پژوهشگران و فناوران به تولید بیشتر علم و فناوری، بستر سازی برای تجاری ‌سازی یافته‌های پژوهشی و فناوری با همدیگر و برقراری ارتباط سازنده میان پژوهشگران و فناوران دستگاه‌های اجرایی و خریداران دستاوردها و ایجاد فضای تعاملی برای آشنایی ذی نفعان حال و آینده واحدهای پژوهشی و فناوری با همدیگر اعلام کرد.</strong>

<strong>پروفسور حیدری تصریح کرد: بر اساس تصویب ستاد استانی هفته پژوهش و فناوری، پارک علم و فناوری آذربایجان غربی امسال نیز مسئول برگزاری این نمایشگاه است و تمامی واحدهای فناور مستقر در پارک در این نمایشگاه حضور خواهند داشت.</strong>

<strong>دبیر برگزاری نمایشگاه هفته پژوهش و فناوری استان خاطر نشان کرد: با توجه به برنامه ریزی‌های صورت گرفته، در این نمایشگاه یک غرفه مستقل جهت ملاقات حضوری مدیران و مسئولان اجرایی با فناوران در نظر گرفته شده است تا مدیران بتوانند از نزدیک با مسائل و مشکلات فناوران استان آشنا شده و تدابیری در جهت رفع آنها بیاندیشند. </strong>

<strong>وی با تأکید بر لزوم فرهنگ سازی در حوزه پژوهش و فناوری گفت: هفته پژوهش و فناوری فرصت مناسبی برای توجه و تمرکز روی ابعاد مختلف امر پژوهش و فناوری فراهم می‌آورد تا کلیه افراد مرتبط ضمن اطلاع از روندها و وضعیت‌ موجود، برنامه ریزی و اقدامات مؤثری را با هدف توانمند سازی در دستور کار قرار دهند.</strong>

<strong>دبیر نمایشگاه دستاوردهای پژوهش و فناوری و فن بازار استان در خصوص برنامه‌های جانبی این نمایشگاه اظهار کرد: مراسم تجلیل از پژوهشگران و فناوران برگزیده استان و نیز ایده‌های برتر آذربایجان غربی روز سه شنبه 7 آذر ماه همزمان با مراسم افتتاحیه نمایشگاه با حضور استاندار آذربایجان غربی، مدیران دستگاه‌های اجرایی و رؤسای دانشگاه‌های استان از ساعت 16 تا 18 در محل سالن آمفی تئاتر پژوهشکده دریاچه ارومیه برگزار می‌گردد.</strong>

<strong>شایان ذکر است این نمایشگاه از ساعت 9 تا 12 و 15 تا 19 در روزهای یاد شده پذیرای علاقه مندان خواهد بود.</strong>

&nbsp;