<strong>به گزارش روابط عمومی پارک علم و فناوری آذربایجان غربی، دکتر حسن حیدری رئیس پارک علم و فناوری آذربایجان غربی در مصاحبه با ماهنامه آموزشی، علمی خبری، تحلیلی اقتصاد دانش بنیان گفت: تقویت اعتماد همگانی به محصولات تولیدی شرکت‌های دانش بنیان، چه از طرف مردم و چه از طرف سازمان‌ها و ارگان‌های دولتی و خصوصی بزرگترین چالش پیش روی این شرکت‌ها است و ما برای رفع این مشکل، با تشکیل جلسات و مذاکرات متعدد و شرکت در برنامه‌های مختلف صدا و سیما فرهنگ سازی می‌کنیم.</strong>

<strong>رئیس پارک علم و فناوری با بیان اینکه در حال حاضر 48 شرکت در پارک فعالیت می‌کنند افزود: از این تعداد، 11 شرکت موفق شده‌اند مجوز دانش بنیان را کسب کنند.</strong>

<strong>10 شرکت نوپا و 1 شرکت به عنوان تولید کننده شرکت تولید کننده از سوی کارگروه ارزیابی و تشخیص صلاحیت شرکت‌های دانش بنیان معاونت علمی فناوری ریاست جمهوری، معرفی شده‌اند.</strong>

<strong>دکتر حسن حیدری  در خصوص حوزه فعالیت شرکت‌های مستقر در این پارک نیز گفت: 25 درصد از شرکت‌های مستقر در حوزه برق و الکترونیک ، 21 درصد در حوزه کشاورزی و صنایع غذایی، 19 درصد مهندسی کامپیوتر و فناوری اطلاعات، 16 درصد در حوزه‌ی تولید و اتوماسیون و بقیه نیز در حوزه‌های مختلفی نظیر زیست فناوری، انرژی، مواد پیشرفته و غیره فعالیت دارند.</strong>

<strong>وی با اشاره به مرکز رشد جامع پارک علم و فناوری خاطر نشان کرد: ما یک مرکز رشد جامع داریم که به شرکت‌های مشمول، خدمات تعریف شده در مراکز رشد را ارائه می‌دهد.</strong>

<strong>رئیس پارک علم و فناوری آذربایجان غربی افزود: خدمات مشاوره‌ای مدیریتی، فنی و تخصصی، مالی و حسابداری، حقوقی (امور بیمه‌ای، مالیاتی و قراردادها)، تجاری سازی طرح و ارائه خدمات آموزشی عمومی و تخصصی همچنین حمایت از شرکت‌ها در تهیه طرح توجیهی (</strong><strong>FS</strong><strong>) ، طرح کسب و کار (</strong><strong>BP</strong><strong>)، ثبت اختراع (پتنت) داخلی یا بین المللی و ثبت علامت تجاری داخلی و خارجی از جمله مهمترین خدماتی است که این مجموعه به شرکت‌های مستقر ارائه می‌کند.</strong>

<strong>دکتر حسن حیدری پشتیبانی از شرکت‌ها برای اخذ استانداردها، تاییدیه‌ها و گواهی‌نامه‌های ملی و بین المللی را از دیگر حمایت‌های پارک علم و فناوری برشمرد و گفت: مضاف بر این‌ها حمایت از پیاده سازی سیستم مالی و حسابداری و انجام پایان نامه‌های دانشجویان تحصیلات تکمیلی در حوزه کاری واحدهای فناور از جمله دیگر اقداماتی است که در راستای فعالیت‌های حمایتی خود انجام می‌دهیم.</strong>

<strong>وی با تأکید بر اینکه بزرگترین مشکل پیش روی پارک نبود فضای فیزیکی مناسب، آزمایشگاه و کارگاه جهت فعالیت شرکت‌های مستقر است افزود: در حال حاضر همه تلاش‌های ما در جهت تکمیل زیر ساخت‌های فیزیکی لازم برای بهره مندی شرکت‌ها از مزایای استقرار در پارک علم  و فناوری است.</strong>