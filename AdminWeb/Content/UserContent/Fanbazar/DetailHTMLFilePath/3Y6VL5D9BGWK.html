براساس گزارش پایگاه اطلاع رسانی دولت، هیأت وزیران در جلسه 11/5/1394 به پیشنهاد مشترک سازمان مدیریت و برنامه‌ریزی کشور و وزارت علوم، تحقیقات و فناوری و به استناد ماده (44) قانون رفع موانع تولید رقابت‌پذیری و ارتقای نظام مالی کشور – مصوب سال 1394- به دولت اجازه داده شده تا با سهام حداکثر 49 درصدي در تاسيس صندوق های پژوهش و فناوری مشاركت داشته باشد و به اين ترتيب دستگاه هاي اجرايي با بهره برداري سريع و قانوني از ابزارهاي منعطف مالي اين صندوق ها، خواهند توانست دستاوردهاي پژوهش و فناوري مورد حمايت را به بازار نهايي معرفي نمايند.

عمده فعالیت اين صندوق در 4 حوزه اصلي  می­باشد: اولين خدمت صندوق هاي پژوهش و فناوري اعطاي وام و تسهيلات به شركت هاي دانش بنيان مي باشد. بحث سرمايه گذاري خطرپذير (VC) و اجازه صدور ضمانت نامه (همچون بانکها) براي شركتهاي دانش بنيان ازديگرخدمات اين صندوق ها هستند.

همچنین این صندوق ها می توانند برای اینکه عرضه و تقاضای فناوری به راحتی صورت پذیرد، در نقش یک ضامن معتبر ظاهر شده و علاوه بر تضمین جبران خسارت های احتمالی، دغدغه فروشنده و خریدار محصول را از طریق تضمینی که انجام می دهد، رفع نماید.

براین اساس، پارک علم و فناوری آذربایجان غربی بر اساس وظیفه ذاتی خود برای حمایت از فناوران و پژوهشگران محترم، در نظر دارد تا با مساعدت‌­های شما عزیزان، به تاسیس صندوق پژوهش و فناوری آذربایجان غربی اقدام نماید. از این رو از افراد حقیقی، حقوقی و دستگاههای اجرائی دعوت به عمل می آید تا به سرمایه گذاری در این صندوق مبادرت نمایند.

مدارک مورد نیاز جهت اعلام آمادگی برای سرمایه گذاری در صندوق به پیوست موجود می باشد.

جهت کسب اطلاعات بیشتر با آقای اسماعیلی با شماره تلفن‌های 09148056593- 32751240-044داخلی 120 تماس حاصل فرمائید.

<a href="http://wastp.ir/wp-content/uploads/file.rar">دانلود فایل پیوست</a>