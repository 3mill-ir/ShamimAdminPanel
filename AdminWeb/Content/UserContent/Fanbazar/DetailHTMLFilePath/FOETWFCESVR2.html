طی حکمی از سوی استاندار آذربایجان غربی، دکتر حسن حیدری رئیس پارک علم و فناوری آذربایجان غربی به عنوان دبیر کارگروه دبیرخانه استانی جشنواره ملی فناوری ایرانی- کسب کار ایرانی استان آذربایجان غربی منصوب شد.
به گزارش روابط عمومی پارک علم و فناوری آذربایجان غربی، در حکم مهندس سعادت استاندار آذربایجان غربی آمده است: با عنایت به تجارب ارزنده جنابعالی در حوزه علم و فناوری، به موجب این ابلاغ به عنوان "دبیر کارگروه دبیرخانه استانی جشنواره ملی فناوری ایرانی- کسب کار ایرانی" منصوب می‌شوید.
از آنجایی که فرهنگ سازی و تجاری سازی فناوری و پیگیری تحقق اقتصاد دانش بنیان به عنوان زیر بنای اقتصاد مقاومتی در دوره پیش رو، محور برگزاری جذب سرمایه در استان می‌باشد، لازم است با هماهنگی و برنامه ریزی دقیق و تعامل با سایر مراکز در جهت هر چه بهتر برگزاری مراسم جشنواره آتی و اقدامات لازم موفق و مؤید باشید.