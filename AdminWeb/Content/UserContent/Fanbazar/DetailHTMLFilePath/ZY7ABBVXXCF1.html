مراسم تجلیل از فناوران و ایده پردازان برتر سال 1395 استان آذربایجان غربی برگزار شد.

به گزارش روابط عمومی پارک علم و فناوری آذربایجان غربی، مراسم تجلیل از فناوران و ایده پردازان برتر آذربایجان غربی روز چهارشنبه 18 اسفند ماه 95 با حضور آقای سعادت استاندار آذربایجان غربی، مهندس صفرزاده معاون امور و توسعه منابع استانداری، رؤسای دانشگاه‌های استان، جمعی از مدیران دستگاه‌های اجرایی، فناوران و ایده پردازان در سالن پژوهشکده مطالعات دریاچه ارومیه برگزار شد.

دکتر حیدری رئیس پارک علم  و فناوری آذربایجان غربی، در این مراسم ضمن خوشامد گویی و تشکر از فناوران و ایده پردازان برتر استان اظهار کرد: امروزه ما در شرایطی به سر می‌بریم که درعرصه جهانی تغییرات بسیار شگرفی رخ داده است و براین اساس تولیدی که دانش محور و مبتنی بر تکنولوژی نباشد قدرت رقابت در هیچ یک از عرصه‌های اقتصادی را نخواهد داشت.

رئیس پارک علم و فناوری با بیان اینکه در اقتصاد قرن بیست و یکم منبع تولید ثروت، دانش خواهد بود افزود: مواردی که در حال حاضر اقتصاد سنتی ما مبتنی بر آن‌هاهستند در عرصه‌های بین المللی اهمیت خود را از دست می‌دهند. اکثر کشورهای توسعه یافته و در حال توسعه استفاده از دانش را در اولویت برنامه‌های خود قرار داده‌اند. بدون تردید منشأ دانش، دانشگاه است. ما نیز باید به دانشگاه ها و محیط های پژوهشی توجه ویژه ای داشته باشیم.

وی با اشاره به اینکه استان آذربایجان غربی به دلیل موقعیت ویژه جغرافیایی برای ایجاد کریدور فناوری بهترین شرایط دارد بیان کرد: باید همانند تمامی کشورهای پیشرفته علم و دانش را منبع تولید ثروت در نظام اقتصادی در نظر بگیریم. زیرا تا زمانیکه جایگاه برتر در علم و فناوری نداشته باشیم نمی‌توانیم به جایگاه اول اقتصادی برسیم.

استاندار آذربایجان غربی اظهار کرد: بهبود فضای کسب و کار از اولویت‌های برنامه‌های اقتصادی استان می‌باشد.

وی با بیان اینکه در استان ما جز سازمان آب و محیط زیست بقیه دستگاه ‌های اجرایی نمی‌توانند برای کسب و کار محدودیت ایجاد کنند ادامه داد: سازمان آب به علت تأمین آب مورد نیاز پروژه‌های احیای دریاچه ارومیه و سازمان محیط زیست برای حفظ زیست بوم استان دارای یک سری محدودیت هایی می‌باشند.

مهندس سعادت تأکید کرد: پژوهش و توليد علم و فناوري از مهمترين عناصر رشد و توسعه اقتصادي به حساب می‌آیند و جایگاه بالایی دارند.

وی افزود: تمامی شرکت های دانش بنیان و فناوران استان باید مورد حمایت قرار بگیرند و ما برای اجرایی شدن طرح ‌ها نیاز به سرمایه داریم که در این عرصه نیازمند سرمایه گذار داخلی و یا خارجی هستیم.

در این مراسم از دکتر کاوه رحمانی فرح، دکتر داود حبیبی نیا، مهندس فرشید دانشگر به عنوان فناور برگزیده استان در سال 95 با اهدای لوح یادبود و جایزه تقدیر شد. همچنین در بخش ایده‌های فردی برگزیده آقایان شهاب ابراهیمی با ایده "نوآوری در صنعت گوهر" و بهبود بشیری ایده "سامانه اطلاع رسانی اماکن مناسب سازی شده برای معلولین جسمی و حرکتی" و خانم سمیه هوشیار برای ایده "پرورش قارچ دارویی Lentinula edode و استخراج مواد مؤثره جهت کاربردهای درمانی" و در بخش ایده های گروهی آقایان مصطفی امانی و ابراهیم محبوبی برای ایده "استاندارد موفقیت بر اساس TSP business 9007" و آقای علی میرزایی آق گنبد و خانم لادن سلطان زاده برای ایده "دستگاه (افزونه) هوشمند سازی و قرائت راه دور کنتورهای آب خانگی و صنعتی" با اهدای لوح و جایزه نقدی تجلیل به عمل آمد.

شایان ذکر است در بخش غرفه‌های برتر نمایشگاه دستاوردهای پژوهش و فناوری استان غرفه شرکت اروم کشت آرمان به مدیریت دکتر مهدی تاج بخش و غرفه دانشگاه جامع علمی کاربردی به مدیریت دکتر جم عزتی راد به عنوان غرفه برتر معرفی شدند.

همچنین در حاشیه این مراسم پانل پرسش و پاسخ از مدیران دستگاه‌های دولتی برگزار گردید که فناوران و ایده‌پردازان به بیان دیدگاه‌ها، مشکلات و چالش‌های پیش روی خود در خصوص فراهم شدن فضای کسب و کار در استان، موانع موجود بر سر راه توسعه و گسترش شرکت‌های دانش بنیان پرداختند.

<hr />

<br><img src= http://wastp.ir/wp-content/uploads/IMG_3795.jpg ><img src= http://wastp.ir/wp-content/uploads/IMG_3785.jpg ><img src= http://wastp.ir/wp-content/uploads/IMG_3772.jpg ><img src= http://wastp.ir/wp-content/uploads/IMG_3751.jpg ><img src= http://wastp.ir/wp-content/uploads/IMG_3746.jpg ><img src= http://wastp.ir/wp-content/uploads/IMG_3734.jpg ><img src= http://wastp.ir/wp-content/uploads/IMG_3728.jpg ><img src= http://wastp.ir/wp-content/uploads/IMG_3711.jpg ><img src= http://wastp.ir/wp-content/uploads/IMG_3706.jpg ><img src= http://wastp.ir/wp-content/uploads/IMG_3683.jpg ><img src= http://wastp.ir/wp-content/uploads/IMG_3577.jpg ><img src= http://wastp.ir/wp-content/uploads/IMG_3605.jpg ><img src= http://wastp.ir/wp-content/uploads/IMG_3612.jpg ><img src= http://wastp.ir/wp-content/uploads/IMG_3628.jpg ><img src= http://wastp.ir/wp-content/uploads/IMG_3634.jpg ><img src= http://wastp.ir/wp-content/uploads/IMG_3576.jpg ><img src= http://wastp.ir/wp-content/uploads/IMG_3542.jpg >