پارک علم و فناوری آذربایجان غربی و دانشگاه پیام نور استان جهت تأسیس و راه اندازی مراکز رشد واحدهای فناور مشترک در شمال و جنوب استان تفاهم نامه همکاری امضاء کردند.

به گزارش روابط عمومی پارک علم و فناوری آذربایجان غربی، تفاهم نامه همکاری میان پارک علم و فناوری آذربایجان غربی و دانشگاه پیام نور استان با حضور دکتر حسن حیدری رئیس پارک علم و فناوری و دکتر امامعلی عاشری رئیس دانشگاه پیام نور با هدف تأسیس و راه اندازی مراکز رشد واحدهای فناور مشترک در محل دفتر ریاست این دانشگاه امضاء شد.

دکتر حیدری رئیس پارک علم و فناوری آذربایجان غربی با اشاره به اینکه این تفاهم نامه در راستای توسعه زمینه‌های همکاری مشترک و همه جانبه علمی، پژوهشی و فناوری و استفاده بهینه از ظرفیت‌ها و قابلیت‌های موجود و در جهت حمایت از ایده‌های نو و فناورانه به ویژه مرتبط با نیازهای توسعه‌ای استان منعقد گردیده است افزود: دانشگاه پیام نور به دلیل تعدد مراکز و واحدها در اکثر نقاط استان، یکی از دانشگاه‌هایی است که می‌تواند زمینه ساز حرکت به سمت کار آفرینی و اقتصاد دانش بنیان باشد.

وی با تأکید بر ضرورت توسعه بسترهای لازم جهت حضور اعضاء هیأت علمی و دانشجویان نخبه و فعال در عرصه های فناوری کشوربیان کرد: صاحبان ایده و طرح بایستی در دانشگاه‌ها مورد حمایت قرار گیرند تا این امرسبب ترغیب این قشر از جامعه برای انجام فعالیت‌های کارآفرینانه شود.

وی خاطر نشان کرد: همکاری پارک علم و فناوری آذربایجان غربی در تأسیس و راه اندازی مراکز رشد واحدهای فناور مشترک با دانشگاه پیام نور، به منظور حمایت و ارائه خدمات به هسته‌ها و واحدهای فناور متشکل از اعضای هیأت علمی، دانش آموختگان و دانشجویان می‌باشد.

رئیس پارک علم و فناوری تصریح کرد: مراکز رشد واحدهای فناوری برای کارآفرینان و واحدهای کوچک و متوسطی که با تکیه بر علم و فناوری دارای ایده‌های محوری قابل تجاری شدن هستند، برای مدت چند سال، اطلاعات و مشاوره های ضروری و نیز خدمات و تجهیزات مناسب را برای رشد و ارتقای آنها ارائه داده و آنها را برای حضور مستقل و موثر در صحنه فناوری کشور آماده می‌کنند و هدف ما از راه اندازی مراکز رشد مشترک با دانشگاه پیام نور حمایت از ایده‌های فناورانه و دانش بنیان جهت تبدیل علم به ثروت است.

وی با اشاره به اینکه رسالت پارک علم و فناوری ایجاد پل ارتباطی مؤثر با صنعت و دانشگاه می‌باشد افزود: پارک علم و فناوری آذربایجان غربی برای تحقق این مهم همکاری‌های لازم را با دانشگاه پیام نور خواهد داشت.

در ادامه این مراسم دکتر امامعلی عاشری رئیس دانشگاه پیام نوراستان ضمن تقدیر از اقدامات صورت گرفته در پارک علم و فناوری آذربایجان غربی اظهار کرد: پارک علم و فناوری یکی از مهمترین مجموعه‌هایی است که توانسته پویایی را در استان ایجاد کند.

وی با بیان اینکه رسالت اول دانشگاه‌های ما اهتمام به دانش و کسب مهارت است افزود: جهت گیری دانشگاه پیام نور به سمت دانشگاه نسل سوم (کارآفرین) است.

دکتر عاشری با تأکید بر استفاده از ظرفیت‌های علمی دانشگاه پیام نور گفت: اعضای هیأت علمی و دانشجویان این دانشگاه تا کنون چندین ثبت اختراع و طرح‌ داشته‌اند که امیدواریم با فراهم آمدن زیرساخت‌ها و ایجاد ارتباط کارآمد بین مراکز پژوهشی و صنعت حمایت از این افراد جهت تجاری سازی و تکمیل زنجیره علم تا ثروت عملیاتی شود.

رئیس دانشگاه پیام نور استان به تعهدات این دانشگاه در تفاهم نامه اشاره کرد و گفت: این دانشگاه مکان مناسب برای استقرار ستاد مرکز رشد و فضای کالبدی قابل واگذاری (اداری، آزمایشگاهی و کارگاهی) مورد نیاز استقرار هسته‌ها و واحدهای فناور را تأمین و تمهیدات لازم جهت ارائه خدمات آزمایشگاهی و کارگاهی خود را به هسته‌ها و واحدهای فناور مستقر در مرکز رشد فراهم می‌نماید.

وی ابراز امیدواری کرد: همکاری‌های مشترک پارک علم و فناوری آذربایجان غربی و دانشگاه پیام نورسبب ارتقا جایگاه استان در حوزه علم و فناوری گردد.

همچنین قرار شد کارگاه آموزشی با موضوع آشنایی با پارک علم و فناوری و مسائل مرتبط با دانش بنیان شدن شرکت‌ها توسط پارک علم و فناوری در محل دانشگاه پیام نور ارومیه برگزار گردد.

گفتنی است این تفاهم نامه برای مدت پنج سال از زمان ابلاغ مجوز موافقت اصولی مراکز رشد به امضاء رسید که با توافق طرفین قابل تمدید است.

<hr />

<a href="http://wastp.ir/wp-content/uploads/IMG_1392.jpg"><img class="alignright size-thumbnail wp-image-560" src="http://wastp.ir/wp-content/uploads/IMG_1392-150x150.jpg" alt="img_1392" width="150" height="150" /></a>

<a href="http://wastp.ir/wp-content/uploads/IMG_1395.jpg"><img class="alignright size-thumbnail wp-image-561" src="http://wastp.ir/wp-content/uploads/IMG_1395-150x150.jpg" alt="img_1395" width="150" height="150" /></a> <a href="http://wastp.ir/wp-content/uploads/IMG_1399.jpg"><img class="alignright size-thumbnail wp-image-562" src="http://wastp.ir/wp-content/uploads/IMG_1399-150x150.jpg" alt="img_1399" width="150" height="150" /></a> <a href="http://wastp.ir/wp-content/uploads/IMG_1402-1.jpg"><img class="alignright size-thumbnail wp-image-563" src="http://wastp.ir/wp-content/uploads/IMG_1402-1-150x150.jpg" alt="img_1402" width="150" height="150" /></a>

&nbsp;

&nbsp;

&nbsp;

&nbsp;

&nbsp;

&nbsp;