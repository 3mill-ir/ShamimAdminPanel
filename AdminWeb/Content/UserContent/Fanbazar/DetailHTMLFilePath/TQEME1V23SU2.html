<strong>نمایشگاه دستاوردهای پژوهش، فناوری و فن بازار استان آذربایجان غربی با انعقاد 5 تفاهم نامه همکاری پس از 3 روز برپایی به کار خود پایان داد.</strong>

<strong>به گزارش روابط عمومی پارک علم و فناوری آذربایجان غربی، نمایشگاه دستاوردهای پژوهش، فناوری و فن بازار استان آذربایجان غربی بعد از 3 روز برپایی عصر دیروز نهم آذر ماه سالجاری به کار خود پایان داد.</strong>

<strong>این نمایشگاه 3 روزه با حضور 13 دستگاه اجرایی و دانشگاه از سطح استان، 3 شرکت خصوصی و 15 شرکت فناور مستقر در پارک علم و فناوری آذربایجان غربی در سالن اداره کل فرهنگ و ارشاد اسلامی برگزار شد.</strong>

<strong>با توجه به فراهم نمودن غرفه اختصاصی جهت حضور مدیران دستگاه‌های اجرایی به منظور ملاقات با فناوران و بررسی مسائل و مشکلات آنان در این نمایشگاه، نمایشگاه دستاوردهای پژوهش، فناوری و فن بازار استان، امسال نسبت به سال گذشته با بازدید و حضور تعداد بیشتری از مدیران دستگاه‌های اجرایی همراه بود.</strong>

<strong>همچنین برخی از شرکت‌های مستقر در پارک علم و فناوری و مرکز رشد جامع واحدهای فناور پارک موفق شدند از بستر فراهم شده در این نمایشگاه بهره  برده و تفاهم نامه هایی را جهت توسعه فعالیت های خود با مشتریان بالقوه منعقد نمایند.</strong>

<strong>تفاهم نامه همکاری شرکت آی سورن نوژن با فرماندهی مرزبانی ناجا جهت ارتقاء کیفیت تجهیزات نظامی، تفاهم نامه همکاری شرکت اروم نیرو توان با نیروی انتظامی، شرکت آب و فاضلاب شهری و معاونت فناوری اطلاعات ادراه کل امور مالیاتی و تفاهم نامه شرکت اروم تدبیر جوان با نیروی انتظامی از جمله تفاهم نامه‌های امضاء شده در این نمایشگاه بودند.</strong>

<strong>در این نمایشگاه بر اساس شاخص‌های انتخاب غرفه برتر، غرفه دانشگاه صنعتی ارومیه به عنوان غرفه برتر و غرفه نیروی انتظامی استان آذربایجان غربی به عنوان غرفه شایسته تقدیر معرفی شدند.</strong>

<strong>شایان ذکر است در مراسم اختتامیه این نمایشگاه ضمن معرفی غرفه برتر و غرفه شایسته تقدیر با اهدای لوح سپاس به غرفه داران این غرفه‌ها از زحمات و تلاش پر ثمر آنان تقدیر به عمل آمد.</strong>

<hr />

<br><img src= http://wastp.ir/wp-content/uploads/IMG_8598-1.jpg ><img src= http://wastp.ir/wp-content/uploads/IMG_8603.jpg ><img src= http://wastp.ir/wp-content/uploads/IMG_8611.jpg ><img src= http://wastp.ir/wp-content/uploads/IMG_8612.jpg ><img src= http://wastp.ir/wp-content/uploads/IMG_8613.jpg ><img src= http://wastp.ir/wp-content/uploads/IMG_8644.jpg ><img src= http://wastp.ir/wp-content/uploads/IMG_8657.jpg ><img src= http://wastp.ir/wp-content/uploads/IMG_8667.jpg ><img src= http://wastp.ir/wp-content/uploads/IMG_8685.jpg ><img src= http://wastp.ir/wp-content/uploads/IMG_8464.jpg ><img src= http://wastp.ir/wp-content/uploads/IMG_8468.jpg ><img src= http://wastp.ir/wp-content/uploads/IMG_8474.jpg ><img src= http://wastp.ir/wp-content/uploads/IMG_8484.jpg ><img src= http://wastp.ir/wp-content/uploads/IMG_8487.jpg ><img src= http://wastp.ir/wp-content/uploads/IMG_8495.jpg ><img src= http://wastp.ir/wp-content/uploads/IMG_8501.jpg ><img src= http://wastp.ir/wp-content/uploads/IMG_8505.jpg ><img src= http://wastp.ir/wp-content/uploads/IMG_8506.jpg ><img src= http://wastp.ir/wp-content/uploads/IMG_8508.jpg ><img src= http://wastp.ir/wp-content/uploads/IMG_8519.jpg ><img src= http://wastp.ir/wp-content/uploads/IMG_8528.jpg ><img src= http://wastp.ir/wp-content/uploads/IMG_8537.jpg ><img src= http://wastp.ir/wp-content/uploads/IMG_8561.jpg >