<strong>به گزارش روابط عمومی پارک علم و فناوری آذربایجان غربی، دکتر پیامی باتال رئیس دانشگاه یوزونجی ییل وان ترکیه در صدر هیأتی به همراه دکتر نجات گورنتاش رئیس پارک علم و فناوری و دکتر محمود گدیک رئیس کارآفرینی آن دانشگاه با حضور در پارک علم وفناوری آذربایجان غربی ضمن دیدار با دکتر حسن حیدری رئیس پارک علم و فناوری آذربایجان غربی بر گسترش همکاری‌های دوجانبه تأکید کرد. </strong>

<strong>در این دیدار کلید یک واحد از ساختمان چند مستأجره به عنوان دفتر تبادل فناوری به پارک علم وفناوری دانشگاه یوزونجی ییل اهدا شد. پیش از این نیز دانشگاه یوزونجی ییل یکی از واحدهای پارک علم وفناوری خود را جهت افزایش همکاری‌های دوجانبه به پارک علم وفناوری آذربایجان غربی اهدا کرده بود. </strong>

<strong>رئیس دانشگاه یوزونجی ییل وان ترکیه در دیدار خود با رئیس پارک آذربایجان غربی از روند پذیرش و حمایت‌های پارک علم وفناوری از شرکت‌های دانش بنیان و فناور آشنا شد. </strong>

<strong>در ادامه این دیدار وی از واحدهای مستقر در پارک علم وفناوری و مرکز رشد دیدار کرده و با مدیران عامل این شرکت‌ها نیز گفت و گو کرد. </strong>

<strong>* از توسعه همکاری‌های منطقه‌ای استقبال می‌کنیم </strong>

<strong>رئیس پارک علم وفناوری آذربایجان غربی گفت: از توسعه همکاری‌های متقابل علمی و فناوری با کشورهای منطقه‌ای استقبال می‌کنیم. </strong>

<strong>دکتر حسن حیدری اظهار کرد: در راستای گسترش همکاری‌های علمی و فناوری میزبان هیأت ترکیه‌ای بودیم که در خصوص زمینه‌های همکاری‌های آتی بحث و تبادل نظر شد. </strong>

<strong>وی بیان کرد: تبادل دفتر کاری در پارک‌های علم وفناوری دو طرف زمینه ساز ارتباط بیشتر بین طرفین خواهد شد. </strong>

<strong>رئیس پارک علم وفناوری آذربایجان غربی اعلام کرد: در تلاش هستیم زمینه ورود شرکت‌های دانش بنیان پارک علم وفناوری آذربایجان غربی را به بازارهای ترکیه و اروپا هموار کنیم. </strong>

<strong>* اشتراکات اعتقادی و فرهنگی ایران و ترکیه زمینه ساز همکاری‌های بیشتر است </strong>

<strong>رئیس دانشگاه یوزونجی ییل وان گفت: ایران و ترکیه اشتراکات زیادی در زمینه اعتقادی و فرهنگی دارند که با استفاده از این قرابت امکان توسعه همکاری‌های اقتصادی و فناوری وجود دارد. </strong>

<strong>دکتر پیامی باتال در ادامه تأکید کرد: کشورهای جهان اسلام باید بیش از این همکاری‌های خود را توسعه دهند، اراده قوی در مسئولین عالی رتبه جمهوری ترکیه و جمهوری اسلامی ایران جهت گسترش روابط وجود دارد و در همین راستا ما نیز به نوبه خود می‌توانیم این عزم قوی را به مرحله اجرا در آوریم. </strong>

<strong>وی در ادامه عنوان کرد: علاقه مند به حضور شرکت‌های دانش بنیان آذربایجان غربی در وان هستیم که به همین منظور یک واحد در پارک علم وفناوری دانشگاه یوزونجی ییل به آن‌ها اختصاص داده‌ایم. </strong>

<strong>رئیس دانشگاه یوزونجی ییل وان افزود: علاوه بر همکاری‌های علمی و فناوری در زمینه‌های اجتماعی و فرهنگی نیز علاقه ‌مندیم همکاری‌های بیشتری داشته باشیم که در این راستا با دانشگاه تبریز همکاری‌هایی در زمینه ورزشی نیز داریم.</strong>

<hr />

<br><img src= http://wastp.ir/wp-content/uploads/IMG_0079.jpg ><img src= http://wastp.ir/wp-content/uploads/IMG_0110.jpg ><img src= http://wastp.ir/wp-content/uploads/IMG_0013.jpg ><img src= http://wastp.ir/wp-content/uploads/IMG_0045.jpg ><img src= http://wastp.ir/wp-content/uploads/IMG_0065.jpg >