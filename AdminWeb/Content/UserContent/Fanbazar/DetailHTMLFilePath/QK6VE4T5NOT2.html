طی حکمی از طرف استاندار آذربایجان غربی، دکتر حسن حیدری رئیس پارک علم و فناوری آذربایجان غربی به عنوان دبیر نمایشگاه دستاوردهای پژوهش و فناوری و فن بازار منصوب شد.

به گزارش روابط عمومی پارک علم و فناوری آذربایجان غربی، در حکم مهندس سعادت استاندار آذربایجان غربی آمده است: با عنایت به تشکیل ستاد برگزاری هفته پژوهش و فناوری و پیشنهاد دبیر کل ستاد به موجب این ابلاغ جنابعالی به عنوان دبیر نمایشگاه دستاوردهای پژوهش و فناوری و فن بازار تعیین می‌شوید.

امید است بر اساس مصوبات ستاد، با هماهنگی دستگاه‌های اجرایی ذیربط و مسئولین سایر کمیته‌ها نسبت به برگزاری شایسته برنامه‌ها و مراسم مربوطه اقدام لازم معمول دارید.