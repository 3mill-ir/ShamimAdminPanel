<strong>به گزارش روابط عمومی پارک علم و فناوری آذربایجان غربی: پروفسور حسن حیدری رئیس پارک علم و فناوری آذربایجان غربی و دبیر نمایشگاه دستاوردهای پژوهش و فناوری و فن بازار استان در برنامه استانی زنده تلویزیونی اولدوز با تأکید برحضور مؤثر و مشارکت سرمایه گذاران حوزه فناوری، ارتباط دوسویه فناوران و سرمایه گذاران را شاه کلید حل مشکلات اقتصادی استان خواند.</strong>

<strong>رئیس پارک علم و فناوری آذربایجان غربی با اشاره به حضور 13 دستگاه اجرایی، دانشگاه ها و مراکز آموزشی و  تحقیقاتی و 3 شرکت خصوصی فعال در حوزه فناوری، حضور فعال و مؤثر بخش خصوصی را وجه تمایز عمده نمایشگاه دستاوردهای پژوهش، فناوری و فن بازار امسال دانست.</strong>

<strong> وی افزود: 15 شرکت فناور از پارک علم و فناوری استان در این نمایشگاه مشارکت داشتند.</strong>

<strong>دبیر نمایشگاه دستاوردهای پژوهش و فناوری و فن بازار استان با بیان اینکه تولیدات فناورانه بر اساس پژوهش و ثبت اختراع بوده و بر پایه نوآوری می باشند اظهار داشت: این محصولات دانش بنیان حتی در شرایط تحریم نیز قادر به حفظ بازار و فعالیت می باشند.</strong>

<strong>دبیر جشنواره شناسایی و توانمند سازی ایده های برتر(شتاب) استان در خصوص سایر اقدامات صورت گرفته در هفته پژوهش و فناوری به برگزاری نخستین جشنواره شتاب در استان در آبان سالجاری اشاره نمود و افزود: تجلیل از پژوهشگران، فناوران و ایده پردازان برتر استان از دیگر برنامه های برگزار شده می باشد.</strong>

<strong>پروفسور حیدری با تأکید بر ظرفیت‌های خوب استان در ایده پردازی و فناوری اظهار داشت: پارک علم و فناوری استان پذیرای تمامی ایده پردازان و فناوران استان جهت حمایت از تبدیل ایده به محصول می باشد.</strong>

<strong>رئیس پارک علم و فناوری آذربایجان غربی با بیان اینکه طبق اسناد بالادستی کشور نیاز به رشد  8 درصدی اقتصاد داریم عنوان نمود: به منظور حل مشکلات اقتصادی کشور و برای تحقق اهداف و برنامه ها نیاز به رشد اقتصادی از محل رشد علم و فناوری داریم.</strong>

<strong>وی از تمامی ایده پردازان، پژوهشگران و دانشجویان دعوت کرد در راستای تحقق توسعه هرچه بیشتر استان و ایجاد تحول در ساختارهای اقتصادی، فرهنگی، اجتماعی و ... با مراجعه به پارک علم و فناوری استان از حمایت ها و زیرساخت های حمایتی موجود بهره مند گردند.</strong>

<strong>شایان ذکر است نمایشگاه دستاوردهای پژوهش و فناوری و فن بازار استان به همت پارک علم و فناوری از تاریخ 7 تا 9 آذرماه برگزار گردید.</strong>