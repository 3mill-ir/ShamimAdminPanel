دکتر محمود واعظی وزیر ارتباطات و فناوری اطلاعات در هفدهمین نمایشگاه پژوهش، فناوری و فن بازار از غرفه پارک علم و فناوری آذربایجان غربی بازدید کرد.

به گزارش روابط عمومی پارک علم و فناوری آذربایجان غربی، دکتر واعظی در این بازدید با محصولات شرکت‌های فناور و دانش بنیان مستقر در پارک علم و فناوری آذربایجان غربی آشنا شد و در جریان فعالیت‌ها و آخرین دستاوردهای شرکت‌ها قرار گرفت.

گفتنی است هفدهمین نمایشگاه دستاوردهای پژوهش، فناوری و فن بازار از 24 تا 28 آذر ماه 95 جهت بازدید و آشنایی با آخرین دستاوردهای پژوهشی و فناوری کشور دایر بود.