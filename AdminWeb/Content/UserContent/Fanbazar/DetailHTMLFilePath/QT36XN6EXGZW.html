&nbsp;

<strong>دکتر حسن حیدری در جمع خبرنگاران و در جلسه ای که به منظور اطلاع رسانی رویداد استارت آپ ویکند ارومیه با موضوع شهر هوشمند و تجارت الکترونیک در دانشگاه جامع  علمی-کاربردی آذربایجان غربی برگزار شد، با بیان اینکه رویداد های کارآفرینی از جمله "استارت‌آپ ویکند" در سال های اخیر مورد توجه قرار گرفته و از سوی نهادهای مختلف برگزار می شوند، اظهار داشت: حمایت از تثبیت و توسعه ایده های مطرح و منتخب و تجاری سازی آنها اصلی ترین اقدام پس از برگزاری این رویداد ها می باشد که متأسفانه در بیشتر مواقع مورد غفلت واقع شده است.</strong>

<strong>رئیس پارک علم و فناوری تصریح کرد: بر اساس رهنمودهای مقام معظم رهبری درباره اقتصاد مقاومتی باید ارکان مردمی بودن اقتصاد و دانش بنیان بودن در کلیه فعالیت‌های علمی و پژوهشی مورد توجه قرار گیرد بنابراین توسعه شرکت‌های دانش بنیان باید با شتاب بیشتری در دولت‌ها انجام شود.</strong>

<strong>وی افزود: متاسفانه زیرساخت‌های توسعه شرکت‌های دانش‌بنیان در آذربایجان غربی چندان فراهم نیست در حالی که باید موضوع کارآفرین پرور بودن دانشگاه‌ها به جای مهندس‌پرور بودنشان را نهادینه کنیم و مراکز علمی را به سمت کارآفرینی سوق دهیم.</strong>