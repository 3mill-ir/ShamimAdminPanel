اولین جلسه از سلسله مباحث آموزشی "مدیریت و مطالعه بازار" با حضور جمع کثیری از مدیران و کارکنان شرکت‌های مستقر در پارک علم و فناوری، اعضاد هیأت علمی دانشگاه ارومیه و سایر علاقه مندان با تدریس دکتر سید جعفر زنوزی توسط پارک علم و فناوری آذربایجان غربی برگزار شد.

به گزارش روابط عمومی پارک علم و فناوری آذربایجان غربی، این دوره آموزشی به منظور ارتقاء دانش و توانمندی مدیران و کارکنان شرکت‌های مستقر در پارک علم و فناوری آذربایجان غربی از سری دوره‌های اجباری تقویم آموزشی 1395 روز پنجشنبه مورخ 7دی ماه سال جاری در سالن پژوهشکده مطالعات دریاچه ارومیه برگزار شد.

دکتر زنوزی با بیان اینکه لازمه اقتصاد پیشرفته تولید ارزش می‌باشد افزود: رکن اصلی کسب و کار ارزش پیشنهادی آن کسب و کار می‌باشد.

وی اظهار کرد: عامل اصلی موتور محرکه اقتصاد شرکت‌های کوچک هستند. شرکت‌های کوچک که شرکت‌های کارآفرین نامیده می‌شوند بر اساس تفکرات خلاقانه محصولی را تولید می‌کنند که نیاز جامعه را برطرف می‌کند.

دکتر زنوزی تأکید کرد: کشورها اگر می‌خواهند اقتصاد پویا و با ارزش افزوده بالایی داشته باشند بایستی از شرکت ‌های کارآفرین حمایت کنند.

وی در خصوص سیستم مدیریتی یک مجموعه افزود: مهمترین وظیفه مدیر تصمیم گیری می‌باشد. امروزه مدیریت یکی از ارکان اساسی اداره جوامع است، زیرا ترکیب و تلفیق مناسب عوامل موجود و ایجاد هماهنگی میان آنها در نتیجه تصمیم‌گیری صحیح برای رسیدن به هدف مورد نظر حاصل می‌شود.

شایان ذکر است در این دوره آموزشی سرفصل‌هایی با عناوین اصول و مبانی اقتصاد دانش بنیان و کار آفرینانه، دیدگاه سیستمی خلق ارزش در اقتصاد دانش بنیان، ویژگی‌ها و خصوصیات مدیران و کار آفرینان، وظایف و کارکردهای مدیران در سازمان‌ها، چرخه عمر سازمان‌ها، مفهوم بوم کسب و کارو ... مطرح شد.

<br><img src= http://wastp.ir/wp-content/uploads/IMG_3438-1.jpg ><img src= http://wastp.ir/wp-content/uploads/IMG_3447.jpg ><img src= http://wastp.ir/wp-content/uploads/IMG_3431.jpg ><img src= http://wastp.ir/wp-content/uploads/IMG_3434.jpg ><img src= http://wastp.ir/wp-content/uploads/IMG_3435.jpg ><img src= http://wastp.ir/wp-content/uploads/IMG_3438.jpg >