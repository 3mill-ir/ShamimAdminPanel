&nbsp;

مديركل دفتر سياستگذاري و برنامه ريزي امور فناوري وزارت علوم از حضور فعالانه پارك‌هاي علم و فناوري كشور در سی و سومین کنفرانس جهانی IASP خبر داد
دکتر پيري با بيان كه بيش از نيمي از پارك‌هاي علم وفناوري كشور موفق به عضويت در انجمن بين‌المللي پارك هاي علم و فناوري جهان موسوم به IASP شدند اظهار داشت: هدف از برگزاري اين كنفرانس، استفاده از تجربیات و اطلاعات، به اشتراک گذاشتن دانش‌های فنی، دسترسی به منابع انجمن و تعامل مشترک بین پارک های علم و فناوري و بويژه بين شركت هاي دانش بنيان مستقر در آنها مي باشد.
وي افزود: این کنفرانس 29 شهریورماه (به مدت 5 روز)، با شعار "ذهن جهانی؛ تعامل نهادهای نوآور در جهت بین‌الملل گرایی، پایداری و رشد" در شهر مسکو روسیه برگزار می شود و شركت كنندگان در این کنفرانس برآنند تا راهکارهایی برای افزایش نقش پارک‌هاي علم و فناوري و ارتقاي مفهوم ذهن جهانی بیابند .
مديركل دفتر سياستگذاري و برنامه ريزي امور فناوري وزارت علوم خاطرنشان كرد: پارك هاي علم و فناوري كشور در اين كنفرانس بايد اهداف مشترک جهانی را جهت رسیدن به نوآوری در منطقه ارتقا دهند.
وي در خصوص انجمن بين المللي پارك هاي علم و فناوري دنيا (IASP) يادآور شد: اين انجمن، یک انجمن دانش بنیان است که در سال ۱۹۸۴ (۱۳۶۳) ایجاد شده است و شبکه گسترده این انجمن 400 عضو از ۷۳ کشور دارد که سهم ایران 20 عضو می باشد. این انجمن همچنين دارای شش بخش است که در آفریقا، آسیا، آسیای جنوب شرقی، اروپا، آمریکای لاتین و آمریکای شمالی مستقر هستند و مقر اصلی آن در مالاگای اسپانیا و دفتر دوم در پکن چین است و تاکنون ۳۲ کنفرانس و ۹۵ رویداد و سمینار برگزار کرده است.