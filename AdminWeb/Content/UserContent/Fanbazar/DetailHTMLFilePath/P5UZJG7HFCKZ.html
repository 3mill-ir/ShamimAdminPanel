صبح امروز مورخ 19 اردیبهشت 96 جلسه هماهنگی جهت برگزاری چهارمین رویداد شتاب آذربایجان (روشا) به سبک استارتاپ ویکند با حضور رئیس پارک علم و فناوری و تیم اجرایی برگزاری این رویداد در محل اتاق جلسات پارک علم و فناوری آذربایجان غربی برگزار شد.

به گزارش روابط عمومی پارک علم و فناوری آذربایجان غربی، دکتر حسن حیدری رئیس پارک علم و فناوری با بیان اینکه این جلسه جهت هماهنگی اجرایی و تقسیم کار نهایی برگزاری رویداد تشکیل شده است افزود: همه کارکنان پارک علم و فناوری باید همت خود را به کار گیرند تا این رویداد به نحو احسن انجام پذیرد.

رئیس پارک علم و فناوری از دبیر اجرایی این رویداد خواست تا تمام برنامه ریزی‌ها انجام شده را به اطلاع تیم اجرایی برساند و تقسیم وظایف صورت پذیرد.

فرناز شجاعی فر دبیر اجرایی چهارمین رویداد شتاب آذربایجان (روشا) ضمن تشریح فرآیند این رویداد برنامه ریزی‌های صورت گرفته و همکاری‌های لازم از طرف تیم اجرایی را مطرح کرد.

در این جلسه ضمن برنامه ریزی اجرایی لازم، حاضرین نقطه نظرات خود را جهت برگزاری هر چه بهتر رویداد اعلام نمودند.

چهارمین رویداد شتاب آذربایجان (روشا) به سبک استارتاپ ویکند از تاریخ 20 تا 22 اردیبهشت امسال در محل فرهنگسرای خانه جوان ارومیه برگزار می‌گردد.

لازم به ذكر است استارتاپ ویکند یک رویداد آموزشی تجربی در سراسر دنیاست که در ۳ روز متوالی (در انتهای هفته) برگزار می شود. در این برنامه شرکت کنندگان پرانگیزه ای شامل برنامه نویسان، مدیران تجاری، بازاریاب ها و طراحان گرافیک گرد هم می آیند تا طی ۵۴ ساعت، ایده هایشان را مطرح کنند، گروه تشکیل بدهند و هر گروه ایده ای را اجرا کند و در نهایت ایده های برتر انتخاب و معرفی مي شوند.

<hr />

<br><img src= http://wastp.ir/wp-content/uploads/IMG_4699.jpg ><img src= http://wastp.ir/wp-content/uploads/IMG_4706.jpg ><img src= http://wastp.ir/wp-content/uploads/IMG_4715.jpg >