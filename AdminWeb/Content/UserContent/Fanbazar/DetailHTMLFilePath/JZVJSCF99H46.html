<strong>فعالان حوزه گردشگري و صنايع‌دستي کشورمان مي‌توانند در هشتمين نمايشگاه تجارت و سرمايه‌گذاري جهان اسلام که از 27 تا 30 شهريور در کشور مالزي برگزار مي‌شود شرکت کنند</strong><strong>.</strong>

<strong>به گزارش روابط عمومی پارک علم و فناوری آذربایجان غربی، هشتمين نمايشگاه تجارت و سرمايه‌گذاري جهان اسلام (</strong><strong>Muslim </strong><strong>World Biz</strong> <strong>که به‌اختصار </strong><strong>MWB</strong><strong> ناميده مي‌شود)، با محورهاي صنعت، تجارت، آموزش عالي جهان اسلام و گردشگري اسلامي، در پايتخت کشور مالزي برگزار خواهد شد.</strong>

<strong>اين رويداد را</strong><strong> </strong><strong> ــ که يکي از مؤثرترين و قدرتمندترين رويدادهاي درحال‌رشد براي ايجاد فرصت‌هاي همکاري بين کشورهاي اسلامي شناخته شده و فرصتي مناسب و ارزش‌آفرين براي بسط و توسعه نفوذ بخش‌هاي دولتي و خصوصي داخلي در کشورهاي اسلامي است ــ</strong><strong> </strong><strong> مرکز تجارت بين‌الملل سازمان همکاري‌هاي اسلامي</strong> <strong>(OIC-IBC) </strong><strong>با همکاري مرکز اسلامي توسعه تجارت</strong><strong> (ICDT</strong><strong>)</strong><strong>، با حضور نخست‌وزير مالزي و برخي از مسئولان ارشد دولتي و خصوصي کشورهاي اسلامي، برگزار مي‌کند</strong><strong>.</strong>

<strong> </strong><strong>اين گردهمايي به‌دليل ايجاد فضايي مناسب براي ملاقات، آشنايي و ارائه محصولات و خدمات شرکت‌کنندگان به بازارهاي نوظهور کشورهاي اسلامي، ملاقات با افراد کليدي و تصميم‌گيرنده در صنايع مختلف و ايجاد ارتباطات مؤثر براي پيشبرد اهداف تجاري و کسب اطلاعات روز درباره کشورهاي اسلامي حائز اهميت است</strong><strong>.</strong>

<strong>دبيرخانه مرکز تجارت بين‌الملل سازمان همکاري‌هاي اسلامي در ايران، پس از تجارب موفق و شايان نمايندگان جمهوري اسلامي ايران در سال‌هاي گذشته، در سال جاري نيز فرصت حضور شرکت‌کنندگان ايراني را در اين نمايشگاه فراهم آورده‌اند</strong><strong>.</strong>

<strong>همچنين در اين نمايشگاه فرصت برگزاري جلسات تجاري رودررو و ملاقات‌هاي رسمي با سازمان‌ها و نهادهاي دولتي و خصوصي کشور ميزبان و ساير کشورهاي حاضر در اين رويداد براي بسترسازي دستيابي به نتايج مطلوب و درخور صنايع و اصناف کشورمان درميان کشورهاي اسلامي فراهم خواهد شد</strong><strong>.</strong>

<strong>با توجه به وجود ظرفيت‌هاي جالب‌توجه اين رويداد در راستاي توسعه بازار صادراتي محصولات و خدمات فعالان بخش‌هاي مختلف، فعالان حوزه گردشگري و صنايع‌دستي مي‌توانند براي دريافت اطلاعات بيشتر به پايگاه اينترنتي</strong> <strong>www.oic-biz.ir </strong><strong>مراجعه يا با شماره 5-02188948784 تماس حاصل کنند</strong><strong>.</strong>

&nbsp;