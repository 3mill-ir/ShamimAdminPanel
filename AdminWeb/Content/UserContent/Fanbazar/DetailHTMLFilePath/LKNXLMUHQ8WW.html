کارگاه آموزشی "آشنایی با مفاهیم اقتصاد دانش بنیان، پارک علم و فناوری و نحوه تأسیس شرکت‌های دانش بنیان" برای اعضای هیأت علمی و دانشجویان تحصیلات تکمیلی دانشگاه پیام نور ارومیه توسط پارک علم و فناوری آذربایجان غربی در محل سالن آمفی تئاتر این دانشگاه برگزار شد.

به گزارش روابط عمومی پارک علم و فناوری آذربایجان غربی، این کارگاه در جهت دانش افزایی و توانمند سازی اعضای هیأت علمی و دانشجویان تحصیلات تکمیلی این دانشگاه و شناساندن پارک علم و فناوری به آن‌ها برگزار شد.

دکتر حسین حسین زاده رئیس دانشگاه پیام نور ارومیه در ابتدای این کارگاه ضمن خوشامدگویی و ابراز خرسندی از ارتباط میان دانشگاه و پارک علم و فناوری بیان کرد: استفاده از ظرفیت و پتانسیل علمی اعضای هیأت علمی و دانشجویان خلاق این دانشگاه در راستای گسترش فناوری می‌تواند زمینه ساز حرکت به سمت کارآفرینی باشد.

حسین زاده با اشاره به تفاهم نامه اخیر امضاء شده ما بین پارک علم و فناوری آذربایجان غربی و دانشگاه پیام نور این استان اظهار کرد: تأسیس و راه اندازی مراکز رشد واحدهای فناور مشترک و حمایت از ایده‌های فناورانه و دانش بنیان اعضای هیأت علمی و دانشجویان نخبه و فعال این دانشگاه از اقدامات مثبتی است که اخیراً در استان در راستای تبدیل علم به ثروت صورت گرفته است.

رئیس دانشگاه پیام نور ارومیه در ادامه به ظرفیتهای دانشگاه پیام نوراشاره کرد و گفت: در سطح کشور بیش از 3000 آزمایشگاه و بیش از 6000 دستگاه خدمات رسان در مراکز مختلف دانشگاه پیام نور وجود دارند که شرکت‌های دانش بنیان می‌توانند از این ظرفیت‌ها بهره مند گردند.

وی با اشاره به موفقیت‌های دانشجویان دانشگاه پیام نور در کشور اظهار کرد: بر اساس گزارش سازمان سنجش امسال بیش از 30 هزار نفر از فارغ التحصیلان دانشگاه پیام نور در مقطع تحصیلات تکمیلی از دانشگاه‌های معتبر سراسری کشور پذیرفته شده‌اند که از این تعداد 1000 نفر فقط از دانشگاه تهران قبول شده‌اند.

حسین زاده افزود: از 30 هزار نفر دانشجوی دانشگاه پیام نور پذیرفته شده در مقطع تحصیلات تکمیلی 1363 نفر از استان آذربایجان غربی بوده‌‌‌اند که تعداد 512 نفر آن از مرکز ارومیه می‌باشد.

رئیس دانشگاه پیام نورابراز امیدواری کرد: با وجود ظرفیت‌ها، پتانسیل‌ها، حمایت‌ها و تفاهم نامه‌هایی که با ارگان‌های مختلف از جمله پارک علم و فناوری منعقد شده است شاهد خروجی خوبی از نظر اقتصادی در استان باشیم.

در ادامه دکتر حسن حیدری رئیس پارک علم و فناوری آذربایجان غربی، ضمن اشاره به تغییرات و تحولات اقتصادی دنیا اظهار کرد: از اوایل دهه 90 قرن گذشته دگرگونی‌های عظیمی در حوزه اقتصاد حاصل شده است که نفوذ هر چه بیشتر علم و دانش در حوزه اقتصاد یکی از این موارد می‌باشد.

حیدری با بیان اینکه امسال از طرف مقام معظم رهبری سال اقتصاد مقاومتی، اقدام و عمل نام گذاری شده است تصریح کرد: اقتصاد مقاومتی چیزی جز حفظ روند رو به رشد اقتصاد کشور حتی دنر شرایط فشار نیست. همچنین آسیب پذیری چنین اقتصادی در مقابل تکان‌های وارده به اقتصاد کمتر است.

رئیس پارک علم و فناوری آذربایجان غربی با اشاره به بیانات مقام معظم رهبری در مورد اهمیت و جایگاه شرکت‌های دانش بنیان و مراکز رشد فناوری بیان کرد: رهبر معظم انقلاب سه منبع فرهنگ، اقتصاد و علم و دانش را عامل به وجود آورنده قدرت برشمردند و فرمودند اگر علم و دانش در خدمت اقتصاد باشند سبب ایجاد اقتصاد دانش بنیان می‌شوند.

وی خاطر نشان کرد: جهت گیری کشور به سمتی است که در افق 1404 حداقل صاحب 60 هزار شرکت دانش بنیان شویم که در مقایسه با وضعیت فعلی فاصله بسیار زیادی وجود دارد و مستلزم آن است که تلاش مضاعفی از سوی جامعه علمی و دانشگاهی کشور صورت گیرد.

دکتر حیدری اظهار کرد فرآیند رشد دانشگاه‌ها شامل سه مرحله می‌باشد که تا اواخر قرن 18 آموزش محور بودند در دهه ششم قرن بیستم پژوهش محور شدند و از دهه 60 به بعد دانشگاه‌های نسل سوم (کارآفرین) رواج پیدا کردند که این رویدادها بیانگر این مطلب می‌باشند که تنها رسالت دانشگاه آموزش و پژوهش نیست بلکه بایستی دانشگاه به سمت ثروت آفرینی از پژوهش‌های انجام شده حرکت کند.

رئیس پارک علم و فناوری با اشاره به برنامه‌های سند چشم انداز 1404 بیان کرد: دست یافتن به جایگاه اول اقتصادی، علمی و فناوری در سطح منطقه آسیایی جنوب غربی، افزایش سهم تولیدات مبتنی بر دانش به بیش از 50 درصد تولید ناخالص داخلی، استقرار جامعه دانش بنیان و برخوردار از انسان‌های شایسته، ثبت جایگاه کشور در حوزه نفت و گاز و فناوری اطلاعات و فناوری نانو و تلاش برای دستیابی به اقتصاد متنوع و متکب بر منابع دانش و آگاهی سرمایه انسانی و فناوری نوین از جمله این برنامه‌ها می‌باشند که با تلاش و کوشش مضاعف جامعه دانشگاهی و دانشجویان خلاق و با استعداد این مرز و بوم امکان پذیر است.

وی با مقایسه توسعه مبتنی بر تولید و مبتنی بر دانایی بیان کرد: در اقتصاد سنتی عواملی نظیر سرمایه نیروی کار ماهر و واحدهای تولیدی منجر به ایجاد ساختارهایی نظیر دانشگاه مهندس پرور و آموزشگاه‌های فنی حرفه‌ای شده بودند که امروزه در توسعه مبتنی بر دانش و تکنولوژی اساتید و دانشجویان خلاق و کارآفرین نقش اساسی را ایفا می‌کنند و ساختارهایی نظیر دانشگاه کارآفرین، مراکز رشد و پارک‌های علم و فناوری و مناطق ویژه فناوری به وجود آمده‌اند.

حیدری با بیان اینکه مهمترین عامل در افتصاد دانش محور دانایی و فناوری می‌باشد نه تولید نیروی کار و سرمایه اضافه کرد: اقتصاد دانایی، اقتصاد بدون وزن است که در آن به جای کارخانه جات بزرگ، مدارهای کوچک فکرها و ایده‌ها قرار گرفته‌اند و تمام فعالیت‌های اقتصادی به شکلی بر دانش متکی هستند.

رئیس پارک علم و فناوری اظهار کرد: بر اساس شاخص ( Knowledge Economy Index (KEI که این شاخص برای اندازه‌گیری میزان موفقیت کشورها در برقراری اقتصاد مبتنی بر دانش مورد استفاده قرار می‌گیرد ایران داری رتبه 12 در خاورمیانه می‌باشد. همچنین ایران دارای رتبه 16 تولید علم در جهان و رتبه اول تولید علم در منطقه می‌باشد. در حالیکه از حیث نوآوری دارای جایگاه 106 و از حیث کسب و کار دارای رتبه 118 در جهان می‌باشد.

وی ضمن تأکید بر توجه بیشتر به ظرفیت‌‌ها و پتانسیل‌های دانشگاه و دانشجویان خلاق و مستعد بیان کرد: توجه به ظرفیت‌های دانشگاه باید در جهت تبدیل دانش و فناوری به ثروت باشد تا در راستای اهداف متعالی جامعه گام‌های مؤثرتری برداشته شود.

همچنین در ادامه مدیران پارک علم و فناوری آذربایجان غربی در مورد مفاهیمی همچون دانشگاه کار آفرین، مراکز رشد و پارک‌های علم و فناوری، مخاطبان و خدمات و حمایت‌های مراکز رشد و پارک های علم و فناوری، تعاریف و اهداف شرکت‌های دانش بنیان، انواع شرکت‌های دانش بنیان، تسهیلات پیش بینی شده در قانون حمایت از شرکت‌ها و مؤسسات دانش بنیان و تجاری سازی نوآوریها و اختراعات، نحوه اخذ تأییدیه دانش بنیان توضیحاتی را ارائه دادند.

<hr />

<a href="http://wastp.ir/wp-content/uploads/1-3.jpg"><img class="alignright size-thumbnail wp-image-598" src="http://wastp.ir/wp-content/uploads/1-3-150x150.jpg" alt="1" width="150" height="150" /></a> <a href="http://wastp.ir/wp-content/uploads/2-3.jpg"><img class="alignright size-thumbnail wp-image-599" src="http://wastp.ir/wp-content/uploads/2-3-150x150.jpg" alt="2" width="150" height="150" /></a> <a href="http://wastp.ir/wp-content/uploads/3-3.jpg"><img class="alignright size-thumbnail wp-image-600" src="http://wastp.ir/wp-content/uploads/3-3-150x150.jpg" alt="3" width="150" height="150" /></a> <a href="http://wastp.ir/wp-content/uploads/4-1.jpg"><img class="alignright size-thumbnail wp-image-601" src="http://wastp.ir/wp-content/uploads/4-1-150x150.jpg" alt="4" width="150" height="150" /></a> <a href="http://wastp.ir/wp-content/uploads/5-1.jpg"><img class="alignright size-thumbnail wp-image-602" src="http://wastp.ir/wp-content/uploads/5-1-150x150.jpg" alt="5" width="150" height="150" /></a> <a href="http://wastp.ir/wp-content/uploads/6-1.jpg"><img class="alignright size-thumbnail wp-image-603" src="http://wastp.ir/wp-content/uploads/6-1-150x150.jpg" alt="6" width="150" height="150" /></a>

&nbsp;

&nbsp;

&nbsp;

&nbsp;

&nbsp;

&nbsp;

&nbsp;

&nbsp;

&nbsp;

&nbsp;

&nbsp;