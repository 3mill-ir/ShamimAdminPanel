به گزارش روابط عمومی پارک علم و فناوری آذربایجان غربی، دومین رویداد شتاب آذربایجان (روشا) با موضوع تجارت و بازرگانی خارجی توسط پارک علم و فناوری آذربایجان غربی و با همکاری استانداری آذربایجان غربی، سازمان برنامه و بودجه استان، سازمان صنعت، معدن و تجارت استان، اتاق بازرگانی صنایع، معادن و کشاورزی ارومیه و سازمان فرهنگی وزرشی شهرداری استان برگزار می‌گردد.

«ایده‌شو» رویدادی است که به کارآفرینان فرصت می‌دهد تا ایده خود را در بازه زمانی مشخص ارائه دهند. براساس قوانین، شرکت‌کنندگان باید ایده خود را هنگام ثبت‌نام برای تیم برگزارکننده ارسال‌ کنند و صاحبان ایده تنها 3 دقیقه فرصت دارند تا در مورد موضوع ایده خود در مقابل جمعیت صحبت کنند و به محض پایان این زمان، به هیچ وجه امکان ادامه بحث وجود ندارد. صاحبان ایده در این رویداد نباید موضوعی را به‌طور کامل و با جزئیات به شنوندگان آموزش دهند؛ بلکه باید بتوانند به درستی ‌جرقه اولیه شور و علاقه دیگران را نسبت به ایده خود روشن کنند.

گفتنی است این رویداد روز دوشنبه 4 اردیبهشت سال جاری با محورهای تجارت بین الملل، اشتغال، حمایت از صادرات به منزله‌ی حمایت از تولید داخلی، استفاده از فناوری‌های نوین در تجارت و توسعه تجارت الکترونیکی، اصلاح و نوسازی شبکه‌های توزیع، راه‌های افزایش صادرات کالاو خدمات از استان، راه‌های افزایش صادرات خدمات و کالا با ارزش افزوده‌ی بالا، مدل‌های اجرای مطلوب تعاونی‌های صادرات محصولات استان، مدل‌های افزایش سهم تولید کنندگان از منابع صادرات با تأکید بر تولیدات استان و کنسرسیوم‌های صادراتی محصولات تولیدی در استان برگزار می‌گردد.

همچنین علاقه مندان به شرکت در دومین رویداد شتاب آذربایجان (روشا)، جهت ثبت نام و کسب اطلاعات بیشتر می توانند به سایت پارک علم و فناوری استان به آدرس اینترنتی <a href="http://www.wastp.ir/">www.wastp.ir</a>  مراجعه و یا با شماره تلفن‌های۳۲۷۵۱۲۴۰- 044 الی ۴۲ داخلی ۱۱۳ تماس حاصل نمایند.

<br><img src= http://wastp.ir/wp-content/uploads/TEJARAT-768x1152.jpg 768w>