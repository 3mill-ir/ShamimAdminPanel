<strong>پارک علم و فناوری آذربایجان غربی کارگاه آموزشی "تکنیک‌های حضور موفق در نمایشگاه را پنچشنبه مورخ 28 اردیبهشت سالجاری به مدت 8 ساعت در محل سالن آمفی تئاتر پژوهشکده مطالعات دریاچه ارومیه برگزار کرد.</strong>

<strong>به گزارش روابط عمومی پارک علم و فناوری آذربایجان غربی، این کارگاه توسط حوزه مؤسسات پارک علم و فناوری و با هدف توانمند سازی مدیران واحدهای فناور مستقر در پارک جهت حضور موفق در نمایشگاه‌های داخل و خارج کشور برگزار شد.</strong>

<strong>مهندس سعید قربانی مدرس این کارگاه و کارشناس نمایشگاه‌ها و هیأت های تجاری خارج از کشور به مدت ۱۲ سال به بیان مطالبی پیرامون تعریف نمایشگاه و انواع آن، انتخاب هدفمند نمایشگاه، شناخت مثلث طلایی در نمایشگاه، اصول و تکنیک های مذاکرات تخصصی در نمایشگاه، ایجاد و حفظ ارتباط در نمایشگاه، حضور موفق در یک نمایشگاه و تاثیر آن بر دستیابی به اهداف مدنظر، آشنایی با سازمانهای دولتی و غیر دولتی مرتبط با صنعت نمایشگاه پرداخت.</strong>

<strong>وی با بیان اینکه شرکت در نمایشگاه‌ها هزینه نیست و سرمایه گذاری است افزود: نمایشگاه‌ها به عنوان مهمترین ابزار بازاریابی و ارتباطات تجاری، مرکز تبادل اطلاعات، دانش فنی و بررسی‌های تجاری می‌باشند.</strong>

<strong>مهندس سعید قربانی بازار یابی و جذب مشتری، برند سازی و تقویت برند، نمایش توانمندی به رقبا، بررسی و شناخت رقبا، ارتباط با مشتریان قبلی و تماس با مشتریان جدید، کسب تجربیات تازه، ایجاد روابط، آشنایی با آخرین پیشرفت‌های صورت گرفته و فروش محصولات و خدمات را از اهداف حضور در نمایشگاه‌ها برشمرد.</strong>

<strong>همچنین در پایان شرکت کنندگان به پرسش و پاسخ با مدرس کارگاه پرداختند و به قید قرعه به سه نفر از شرکت کنندگان که به سوالات مدرس پاسخ صحیح داده بودند هدایایی به رسم یاد بود تقدیم شد.</strong>

<strong>گفتنی است به شرکت کنندگان در این کارگاه گواهی حضور در کارگاه آموزشی یک روزه اهدا گردید.</strong>

<a href="http://wastp.ir/wp-content/uploads/nemayeshgah.pdf"><strong>دانلود فایل pdf کارگاه آموزشی</strong></a>

<hr />

<br><img src= http://wastp.ir/wp-content/uploads/IMG_5825888.jpg ><img src= http://wastp.ir/wp-content/uploads/IMG_5841.jpg ><img src= http://wastp.ir/wp-content/uploads/IMG_5855.jpg ><img src= http://wastp.ir/wp-content/uploads/IMG_5898.jpg ><img src= http://wastp.ir/wp-content/uploads/IMG_5848.jpg ><img src= http://wastp.ir/wp-content/uploads/IMG_5862.jpg ><img src= http://wastp.ir/wp-content/uploads/IMG_5852.jpg ><img src= http://wastp.ir/wp-content/uploads/IMG_5829.jpg ><img src= http://wastp.ir/wp-content/uploads/IMG_5896.jpg ><img src= http://wastp.ir/wp-content/uploads/IMG_5901.jpg ><img src= http://wastp.ir/wp-content/uploads/IMG_5907.jpg ><img src= http://wastp.ir/wp-content/uploads/IMG_5914.jpg >