نشستی دوستانه با حضور تقی فرهنگ نیا، مربی کسب و کار و مدیر مرکز رشد فناوری اطلاعات و ارتباطات پارک علم و فناوری یزد برگزار شد.
به گزارش روابط عمومی پارک علم و فناوری آذربایجان غربی، دومین جلسه شورای مراکز رشد استان آذربایجان غربی در محل سالن شورای مرکز رشد فناوری اطلاعات و ارتباطات دانشگاه ارومیه با حضور مدیران و برخی از کارشناسان مراکز رشد استان و با حضور مهندس تقی فرهنگ نیا، مربی کسب و کار و مدیر مرکز رشد فناوری اطلاعات و ارتباطات پارک علم و فناوری یزد برگزار شد.

در ابتدا حاضران در جلسه به معرفی مختصری از خود و فعالیت های مراکز رشد پرداختند. مدیر مرکز رشد فناوری اطلاعات و ارتباطات پارک علم و فناوری یزد با بیان اینکه مراکز رشد در حکم مرزهای بازار هستند، اظهار داشت: ما در مراکز رشد با کسانی سروکار داریم که دارای ایده هستند ولی توانایی و مهارت کار تیمی را برای ایجاد یک کسب و کار پایدار ندارند پس در این مراکز اهمیت کار تیمی بسیار فراتر از ایده و محصول می باشد.
مهندس فرهنگ نیا ادامه داد: باید بدانیم که هدف در مراکز رشد تنها حداقل درآمد است.
وی در ادامه به برخی از کسب و کارهای موفق و یا شکست خورده در ایران و جهان پرداخت و افزود: ما در مراکز رشد با افرادی سروکار داریم که رویاهایی دارند و برای رسیدن به آنها تلاش می کنند و مراکز رشد هستند که فضا و شرایط را برای تحقق این رویاها محیا می سازند.
مدیر مرکز رشد فناوری اطلاعات و ارتباطات پارک علم و فناوری یزد رسیدن به مفهوم محصول و خدمت نوآورانه و شناخت بازار و مشتریان را نیازمندی های راه اندازی یک کسب و کار دانست.
فرهنگ نیا بر لزوم آموزش های دوران کودکی و نوجوانی در حوزه کارافرینی و نوآوری تاکید کرد و با ذکر مثالهایی نشان داد که بیشتر کارتون هایی که در زمان کودکی مشاهده می کردیم قصد داشتند راههای جدید نوآوری و کارآفرینی را به ما آموزش بدهند.
وی افزود: در زمانی که دانش آموز بودیم موضوع انشایی که بیشتر ما با آن خاطره داریم موضوع: علم بهتر است یا ثروت بود. که اکثر ما در آن موقع علم را انتخاب می کردیم و بیخبر از آن بودیم که شاید در آینده نظرمان تغییر کند. امروزه معنای ثروت همان کار و درآمد عالی است و علم معنی یادگیری و رشد را می دهد و امروز هر کسی که این دو را در کنار هم داشته باشد دارنده علم یا ثروت هست.
ادامه داد: در بنیان شرکت از زمانیکه کار استارت می خورد تا زمانیکه کارآفرین به اشتباهاتش پی می برد زمانی بین 3 تا 5 سال طول می کشد. بعد از گذشت این زمان و رفع و حل موضوع شرکت شروع به سود دهی می کن، پس این یک پروسه زمانبر بوده و برای رسیدن به اهداف نباید عجولانه برخورد کرد.
مدیر مرکز رشد فناوری اطلاعات و ارتباطات پارک علم و فناوری یزد در ادامه این جلسه مدیران و کارشناسان مراکز رشد استان به بحث و بررسی ابهامات، مشکلات و طرح مسائل پیش روی واحدها و هسته های فناور مستقر در این مراکز پرداختند و از تجربیات چند ساله مهندس فرهنگ نیا در این حوزه بهره گرفتند.
مهندس فرهنگ نیا نیز با ذکر مثال هایی واقعی از تجربیات خویش در مراکز رشد و کسب و کار های نوپای شکل گرفته در آنها به بیان راهکارهای اتخاذ شده و پیشنهادات خویش پرداخت.