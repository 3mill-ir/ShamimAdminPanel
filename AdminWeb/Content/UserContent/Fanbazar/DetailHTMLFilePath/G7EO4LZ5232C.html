آیین افتتاح چهارمین رویداد شتاب آذربایجان (روشا) با حضور نادر صفرزاده معاون هماهنگی امور اقتصادی و توسعه منابع استاندار آذربایجان غربی عصر 20 اردیبهشت امسال در محل فرهنگسرای خانه جوان ارومیه برگزار شد.

به گزارش روابط عمومی پارک علم و فناوری آذربایجان غربی، دکتر حسن حیدری رئیس پارک علم و فناوری آذربایجان غربی ضمن خوشامدگویی و تبریک اعیاد شعبانیه گفت: برای ایده پردازان رویداد شتاب آذربایجان آرزوی موفقیت می‌کنیم و امیدواریم رویدادهای شتاب آذربایجان زمینه را برای توسعه کسب و کارهای نوپا در استان فراهم نماید.

رئیس پارک علم و فناوری افزود:  طبق مطالعات انجام شده ، اكثریت كسب و كارهای صورت گرفته در دنیا در ۲دهه اخیر از طریق استارتاپ بوده است.

دکتر حسن حیدری با اشاره به برگزاری 3 رویداد شتاب آذربایجان توسط پارک علم و فناوری آذربایجان غربی  در سال جاری افزود: چهارمین رویداد شتاب آذربایجان به سبک استارتاپ ویکند (کارآفرینی در 54 ساعت) برگزار می‌گردد.

وی خاطر نشان کرد: پارک علم و فناوری آذربایجان غربی در تلاش است بعد از ماه مبارک رمضان 5 رویداد شتاب شهرستانی نیز در استان برگزار کند.

دکتر نادر صفرزاده معاون هماهنگی امور اقتصادی و توسعه منابع استاندار آذربایجان غربی هدف از حضور در این مراسم را اعلام حمایت استاندار آذربایجان غربی از رویدادهای کارآفرینی در استان عنوان کرد و افزود: با توجه به شعارهای انتخاباتی کاندیداهای ریاست جمهوری در انتخابات پیش روی کشور در خصوص اعلام آمادگی برای حل مسئله اشتغال جوانان و ارتقاء و تعالی بخشی معیشت مردم و اقتصاد کشور می‌توان به اهمیت رویدادهای کارآفرینی پی برد.

معاون هماهنگی امور اقتصادی و توسعه منابع استاندار آذربایجان غربی با بیان اینكه با وجود تلاش‌های فراوان برای راه اندازی شهرک فن آوری الكترونیك در استان پس از 18 سال هنوز پیشرفت چندانی نداشته است افزود:  شهرك‌ها و پارك‌های  فن آوری از دهه  60 و 70 میلادی در اروپا و كشورهای پیشرفته رخ داده است.

دکتر نادر صفرزاده با ابراز خرسندی از ایجاد شهرك های فن آورانه و مراكز رشد و مؤسسات کارآفرینی در آذربایجان‌ غربی تصریح كرد: جوانان با فعالیت در شهرك های فن آوری كارگاه هایی ایجاد كرده  و خواستار تبدیل ایده ها به كسب و كار هستند.

وی با اشاره به كتاب موج ۳ تافلر افزود: تافلر در موج سوم  به فن آوری اطلاعات و فرا صنعتی اشاره  كرده است كه مربوط به قرن ۲۰ بوده واكنون موج ۴ یعنی موج نرم كه مربوط به كارهای دانش پژوهان تحول گرا و ایده پردازان كسب و كار است.

معاون هماهنگی امور اقتصادی و توسعه منابع استاندار آذربایجان غربی اظهار كرد: دولت در سند چشم انداز توسعه از شركتهای دانش بنیان حمایت میكند و جامعه هدف قرارداده است.

صفرزاده گفت: درگذشته جوانان به دنبال استخدام دولتی و كارخانجات بودند ولی امروزه با ارایه ایده های برتر و فن اورانه در قالب كسب و كارهای كوچك بهره مند شده و این كسب و كارهای نوآورانه موجب رشد معیشت صاحب ایده و جامعه شده است.

وی با بیان اینكه ایران از لحاظ رشد علمی پیشرفت خوبی دارد تصریح كرد: متاسفانه پایه علمی ضعیف كشور باعث شده رشد علمی ما باوجود درصد بالا،نسبت به كشورهای پیشرفته محسوس نباشد.

در اولین روز از چهارمین رویداد شتاب آذربایجان (روشا) 27 ایده پرداز در مدت 60 ثانیه ایده‌های خود را مطرح کردند سپس با رای شرکت کنندگان 10 ایده با عناوین "اپلیکیشن یار کودک من"، "سامانه آنلاین فیدان"، "هم باغ"، "گردو"، bu var""، "لیبل شناسایی میکروبی مواد غذایی"، "فلامینگو"، "قفل الکترونیک هوشمند"، "آموزش با موشن گرافیک" و "APP همکار"  به عنوان ایده‌های برگزیده شناسایی شدند.

ایده پردازان برگزیده توضیحاتی را پیرامون ایده و نیازهای تیم خود به شرکت کنندگان ارائه دادند و سپس تیم سازی انجام پذیرفت.

همچنین تقی فرهنگ نیا رئیس مرکز رشد پارک علم و فناوری یزد که به عنوان مربی در این رویداد حضور دارد طی سخنانی به نحوه ایجاد کسب و کارهای جدید پرداخت.

بهترین راه یادگیری فرایند شروع یک کسب‌وکار از راه تجربه است و این رویداد این فرصت را به شرکت‌کنندگان می دهد تا در کنار مربیان باتجربه، راه‌اندازی یک استارتاپ را تجربه کنند.

در واقع این رویداد تمرینی برای نحوه ی صحیح ایده پردازی،تیم سازی وکار گروهی و مدیریت صحیح هست که به ایجاد یک کسب و کار نوپا کمک می کند.

به تیم‌های برتر در این رویداد جوایز نفیس نقدی، پذیرش بطور رایگان در مرکز رشد جامع واحدهای فناور پارک علم و فناوری آذربایجان غربی، فرصت سرمایه گذاری توسط سرمایه گذاران و داوران رویداد ، هدایایی در قالب کتابهای آموزش کارآفرینی، استفاده از مشاوره 6 ماهه تیم مربیان رویداد تعلق خواهد گرفت.

گفتنی است کارگاه‌های آموزشی ایده پردازی و بوم کسب و کار صبح اولین روز چهارمین رویداد شتاب آذربایجان (روشا) جهت آماده‌سازی شرکت کنندگان برای حضور موفق در رویداد کارآفرینی 54 ساعته در محل فرهنگسرای خانه جوان ارومیه برگزار شد.

<br><img src= http://wastp.ir/wp-content/uploads/IMG_4929-1.jpg ><img src= http://wastp.ir/wp-content/uploads/IMG_4845.jpg ><img src= http://wastp.ir/wp-content/uploads/IMG_4852.jpg ><img src= http://wastp.ir/wp-content/uploads/IMG_0036.jpg ><img src= http://wastp.ir/wp-content/uploads/IMG_0062.jpg ><img src= http://wastp.ir/wp-content/uploads/IMG_0073.jpg ><img src= http://wastp.ir/wp-content/uploads/IMG_0099.jpg ><img src= http://wastp.ir/wp-content/uploads/IMG_4937.jpg ><img src= http://wastp.ir/wp-content/uploads/IMG_4948.jpg ><img src= http://wastp.ir/wp-content/uploads/IMG_4957.jpg ><img src= http://wastp.ir/wp-content/uploads/IMG_4964.jpg ><img src= http://wastp.ir/wp-content/uploads/IMG_4972.jpg ><img src= http://wastp.ir/wp-content/uploads/IMG_4929.jpg ><img src= http://wastp.ir/wp-content/uploads/IMG_5055.jpg ><img src= http://wastp.ir/wp-content/uploads/IMG_5066.jpg ><img src= http://wastp.ir/wp-content/uploads/IMG_5091.jpg ><img src= http://wastp.ir/wp-content/uploads/IMG_5127.jpg ><img src= http://wastp.ir/wp-content/uploads/IMG_4902.jpg ><img src= http://wastp.ir/wp-content/uploads/IMG_5143.jpg >