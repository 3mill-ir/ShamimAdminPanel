<p dir="rtl">فرهاد سرخوش مدیر دفتر استانی ستاد احیای دریاچه ارومیه در گفت و گو با&nbsp;<strong>سرویس اجتماعی باریش نیوز</strong>؛ در رابطه با آخرین وضعیت اجرای پروژه های احیای دریاچه ارومیه اظهار داشت: جدیدا 70 میلیارد تومان در مرحله دوم پول به عنوان اوراق پرداخت شده است تا در احداث شیکه های فاضلاب و تصفیه خانه ها بکار برده شود &nbsp;و برای مرحله سوم نیز پیگیر تخصیص اعتبارات هستیم.</p>

<p dir="rtl">وی ادامه داد: پروژه های شرکت آب و فاضلاب و شرکت آب منطقه ای با مشکل مواجه نیستند و به خوبی در حال اجراء می باشند ولی مشکلاتی در بخش پروژه های جهادکشاورزی وجود دارد؛ پروژه کانی سیب نیز که بعنوان پروژه اصلی احیا دریاچه ارومیه نام برده می شود در حال اجرا و ادامه روند احداث است و تقریبا دارای 50 درصد پیشرفت فیزیکی است و خوشبختانه روند احداث آن طبق برنامه زمان بندی می باشد.</p>

<p dir="rtl">&nbsp;مدیر دفتر استانی ستاد احیای دریاچه ارومیه در خصوص وجود مشکلات در پروژه های جهادکشاورزی تصریح کرد: در بخش پروژه های کشاورزی &nbsp;اقداماتی همچون اجرای شبکه های آبیاری تحت فشار &nbsp;تجمیع قطره ای بود که باید در مرحله اول 17 هزار هکتار در این خصوص صورت می گرفت که در مجموع تنها 7 هزار و 300 هکتار انجام گرفت؛ بخش دوم اجرای آب با لوله بود که در آن 412 کیلومتر صورت گرفته است و همچنین در بحث الگوی کشت که هدف آن کاشت محصولات کم آب بر به جای محصولات پر آب بر بوده است که جهاد کشاورزی موفقیت های مورد انتظار را در در راستای احیای دریاچه ارومیه &nbsp;بدست نیاورد و نسبت به سایر دستگاه های اجرایی پیشرفت فیزیکی مناسبی ندارد.</p>
