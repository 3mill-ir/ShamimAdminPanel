<p dir="RTL">قاسم عزتی رئیس اتحادیه بار فروشان ارومیه در گفت و گو با&nbsp;<strong>سرویس اجتماعی باریش نیوز</strong>&nbsp;در خصوص آخرین وضعیت میوه شب عید گفت: انواع میوه از جمله کیوی، پرتقال تامسون، خیار و انواع صیفی جات و مرکبات تماما خریداری و ذخیره شده است.</p>

<p dir="RTL">وی بیان کرد: میزان تمام این میوه ها بیش از نیاز استان ذخیره سازی شده و در صورت نیاز استان های دیگر نیاز های آن ها را نیز می توان تامین کرد، همچنین به دلیل این فراوانی قیمت میوه جات و صیفی جات نسبت به سال گذشته 20 الی 30 درصد کاهش پیدا کرده است.</p>

<p dir="RTL">رئیس اتحادیه بار فروشان ارومیه ادامه داد: در طرح تنظیم بازار، در تعاون روستایی سیب و پرتقال، همچنین در شعبه ی مرکزی در چهارراه عطایی خیار کیوی پرتقال تامسون جنوب و شمال و سیب درختی قرمز و سفیدعرضه خواهد شد.</p>

<p dir="RTL">قاسم عزتی: تمامی این میوه ها و صیفی جات از هفته ی بعد روز شنبه برای فروش به بازار توزیع خواهد شد و همچنین در 50 نقطه شهر طرح تنظیم بازار اجرا خواهد شد.</p>
