<p dir="rtl">باقر بهرامی رئیس مرکز&nbsp; حوادث و فوریت های پزشکی آذربایجان غربی در گفت و گو با&nbsp;<strong>سرویس اجتماعی باریش نیوز</strong>&nbsp;در خصوص تمهیدات لازم چهارشنبه آخر سال گفت: تمام پایگاه های امداد و نجات و اورژانس روز چهارشنبه آخر سال که 22 اسفند ماه سال جاریست در آماده باش کامل هستند.</p>

<p dir="rtl">وی بیان کرد: تمهیدات ویژه ای نیز برای جلوگیری از حوادث چهارشنبه اخر سال در نظر گرفته شده و از امروز بیمارستان ها و اورژانس ها و پزشکان متخصص نیز برای همکاری در چهارشنبه اخر سال اعلام آمادگی کردند.</p>

<p dir="rtl">بهرامی با اشاره به آموزش های مدارس در خصوص حوادث چهارشنبه آخر سال افزود: همکاران ما از یک هفته قبل در مدارس سطح استان حضور پیدا می کنند و برای دانش آموزان آموزش های لازم را جهت چهارشنبه آخر سال بدون پشیمانی ارائه می دهند.</p>

<p dir="rtl">وی همچنین تصریح کرد: استان آذربایجان غربی سال گذشته مقام دوم کشور از نظر دارا بودن مصدومان چهارشنبه اخر سال دانشگاه های علوم پزشکی را کسب کرده است.</p>
