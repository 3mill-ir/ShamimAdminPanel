<strong>به گزارش روابط عمومی پارک علم و فناوری آذربایجان غربی، نشست صمیمی دکتر حسن حیدری رئیس پارک علم و فناوری آذربایجان غربی و همکاران پارک با مهندس دانیال معظمی با هدف انتقال تجربیات در زمینه برگزاری جشنواره ملی فن آفرینی شیخ بهایی پنجشنبه 4 خرداد سالجاری در دفتر پارک برگزار شد.</strong>

<strong>در این نشست دکتر حسن حیدری رئیس پارک علم و فناوری ضمن خوشامد گویی وابراز خرسندی از حضور مهندس معظمی گفت: امیدواریم پارک علم و فناوری با بهره گیری از تجربیات ارزنده مهندس معظمی بتواند در تعالی فرآیند کسب و کار استان مؤثر واقع شود.</strong>

<strong>مهندس دانیال معظمی در خصوص روش های جذب سرمایه گذاری گفت: یکی از روش های کارآمد و مؤثر در جذب سرمایه گذار تماس مستقیم با صاحبان صنایع بزرگ و آگاهی از دغدغه ها و نیازهای آنها در حوزه فناوری می باشد. </strong>

<strong>وی خاطر نشان کرد: با احصاء نیازها و دغدغه های فناورانه صنایع، طرح ها و پروژه هایی برای حضور در جشنواره انتخاب می گردند که پتانسیل برطرف نمودن آن دغدغه ها و نیازها را داشته باشند. </strong>

<strong>دبیر جشنواره ملی فن آفرینی شیخ بهایی افزود: نکته ای که در ارتباط بین فناوران و سرمایه گذاران مهم است این است که ذهنیت و زاویه دید آنها نسبت فناوری و بالتبع ادبیات آنها با یکدیگر متفاوت می باشد و این تفاوت باید در برقراری ارتباط مورد توجه ویژه قرار گیرد و تلاش گردد که آنها به یک دیدگاه مشترک در این خصوص برسند.</strong>

<strong>مهندس معظمی تأکید کرد: از نکات بسیار مهم که تسهیل کننده سرمایه گذاری می باشد مسئله ارزش گذاری فناوری است که باید به روش های علمی و دقیق و توسط کارشناسان خبره صورت گیرد.</strong>

<strong>وی برگزاری تور بازدید از فضای پارک و آشنایی آنها با محیط و فعالیت های پارک و شرکت های مستقر، دعوت از چهره های شاخص استان (سرمایه گذاران و صاحبان صنایع سرشناس) و دعوت از کارآفرینان و سرمایه گذاران شاخص سایر استان ها را از تکنیک‌های جذب و ترغیب سرمایه گذاران برشمرد.</strong>

<hr />

<br><img src= http://wastp.ir/wp-content/uploads/IMG_5977.jpg ><img src= http://wastp.ir/wp-content/uploads/IMG_5980.jpg >