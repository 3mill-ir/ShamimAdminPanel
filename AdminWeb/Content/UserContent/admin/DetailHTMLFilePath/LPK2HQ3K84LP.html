کارگاه آموزشی یک روزه "آشنایی با فرآیند ثبت اختراع و حقوق مالکیت فکری" با حضور مهندس الیاسی؛ رئیس اداره ثبت اختراعات کشور، اعضای هیأت علمی دانشگاه‌ها، جمعی از مدیران واحدهای مستقر در پارک علم و فناوری آذربایجان غربی، نخبگان و صاحبان استعدادهای برتر استان توسط پارک علم و فناوری آذربایجان غربی و با همکاری دانشگاه ارومیه برگزار شد.

به گزارش روابط عمومی پارک علم و فناوری آذربایجان غربی، دکتر سلیمان پور؛ معاون پژوهش و فناوری دانشگاه ارومیه ضمن خوشامدگویی و تشکر از حضور مهندس الیاسی به عنوان مدرس این کارگاه گفت: فرآیند ثبت اختراع یک مقوله بسیار مهم برای مخترعین و صاحبان ایده به شمار می‌رود.

وی با بیان اینکه فرآیند ثبت اختراع از ملزومات توسعه علمی یک کشور محسوب می‌شود افزود: برای کشوری که ادعا می‌کند در حال حرکت به سمت اقتصاد دانش بنیان است چنین بحث‌هایی دارای اهمیت ویژه می‌باشند.

معاون پژوهش و فناوری دانشگاه ارومیه حمایت از اختراعات را ضروری دانست و اظهار کرد: ثبت اختراع، راه ورود ایده به فرآیند تجاری سازی و تولید ثروت می‌باشد.

در ادامه، مهندس الیاسی رئیس اداره ثبت اختراعات کشور به تشریح مباحثی پیرامون حدود شمول ایده‌های کاربردی و نوآوری برای ثبت اختراع و مالکیت فکری و معنوی در کشور پرداخت و گفت: حقوق مالکیت فکری از طرف جامعه به اشخاص به خاطر خلق آثار ادبی و معنوی، اختراعات، طرح‌ها و اسامی و نشان‌های استفاده شده در تجارت داده می‌شود و به دارنده این اختیار را می‌دهد که دیگران را از استفاده غیر مجاز از حق خود در طول دوره محدودی منع نماید.

وی در رابطه با فرآیند ثبت اختراع اظهار کرد: اختراع باید داری ابتکاری نو باشد و گامی به سوی عملکرد یا تغییر مثبت یک فرآیند را در بر داشته باشد، همچنین باید کاربرد صنعتی، قابلیت تجاری سازی و ورود به بازار را داشته باشد.

الیاسی با تأکید بر ثبت طرح‌های صنعتی، به بیان مزایای ثبت آن‌ها پرداخت و اشاره کرد: مدت اعتبار طرح‌های صنعتی 5 سال از تاریخ تسلیم اظهارنامه به اضافه شش ماه فرصت تمدید است که 2 ماه قابل تمدید می‌باشد و حداکثر تا 15 سال حمایت می‌گردد.

رئیس اداره ثبت اختراعات کشور اظهار کرد: سه نوع اظهار نامه ملی منطقه‌ای و بین المللی در زمینه ثبت اختراعات صنعتی در جهان وجود دارد که برای هر یک باید به طور جداگانه اقدام شود.

وی با بیان اینکه علامت تجاری با نام تجاری تفاوت دارد افزود: علامت برای تشخیص کالاها و خدمات است در صورتیکه نام یا اسم تجاری یعنی اسم یا عنوانی که معرف و مشخص کننده شخص حقیقی یا حقوقی است.

الیاسی خاطر نشان کرد: مدت اعتبار ثبت علامت تجاری 10 سال از تاریخ تسلیم اظهار نامه ثبت آن می‌باشد و این مدت با درخواست مالک آن برای دوره‌های متوالی 10 ساله با پرداخت هزینه مقرر، قابل تمدید است.

در این دوره شرکت کنندگان با مفاهیمی همچون، تعاریف و مصادیق مالیت فکری، شرایط اختراع، علامت تجاری، مزایای ثبت علائم تجاری، طرح‌های صنعتی، تعریف ایده، شرایط ثبت اختراع، حق اختراع، پتنت، اقسام اظهار نامه اختراع و حمایت، مدارک ثبت اختراع، نحوه تدوین متون اختراع، نحوه جستجو در پایگاه داده اختراعات، اهمیت ثبت اختراعات و مراحل ثبت اختراعات آشنا شدند.

گفتنی است؛ در پایان این کارگاه آموزشی برای شرکت کنندگان گواهی نامه حضور در کارگاه اعطا گردید.

<hr />

<a href="http://wastp.ir/wp-content/uploads/1-2.jpg"><img class="alignright size-thumbnail wp-image-590" src="http://wastp.ir/wp-content/uploads/1-2-150x150.jpg" alt="1" width="150" height="150" /></a> <a href="http://wastp.ir/wp-content/uploads/2-2.jpg"><img class="alignright size-thumbnail wp-image-591" src="http://wastp.ir/wp-content/uploads/2-2-150x150.jpg" alt="2" width="150" height="150" /></a> <a href="http://wastp.ir/wp-content/uploads/3-2.jpg"><img class="alignright size-thumbnail wp-image-592" src="http://wastp.ir/wp-content/uploads/3-2-150x150.jpg" alt="3" width="150" height="150" /></a> <a href="http://wastp.ir/wp-content/uploads/4.jpg"><img class="alignright size-thumbnail wp-image-593" src="http://wastp.ir/wp-content/uploads/4-150x150.jpg" alt="4" width="150" height="150" /></a>

&nbsp;

&nbsp;

&nbsp;

&nbsp;

&nbsp;

&nbsp;