متن پیام دکتر حسن حیدری، رئیس پارک علم و فناوری آذربایجان غربی به مناسبت فرا رسیدن سال نو:

&nbsp;

بر چهره گل نسیم نوروز خوش است                                                           در صحن چمن روی دل افروز خوش است

از دی که گذشت هر چه گویی خوش نیست                                             خوش باش و ز دی مگو که امروز خوش است

نوروز سر آغاز حیات مجدد طبیعت و ایجاد طراوت در وجود انسانهاست و چه زیباست در این رستاخیز طبیعت، نقش بندی‌های نقاش آفرینش را با تأملی ژرف بنگریم و از خالق هستی بخواهیم نام و یاد خود را در وجودمان زنده نگه دارد و توفیق خدمت به مردم و گره گشایی از مشکلات آنان را در باورمان نهادینه سازد.

اینک در آستانه این تحول زیبا و نخستین روزهای سال جدید، مجالی مغتنم و فرصتی مناسب است تا همراه و همگام با کائنات، گامی دوباره برداریم در جهت شکوفایی و تلاشی مضاعف برای سازندگی و پویایی

بدون تردید سال جدید که با تدبیر و تصمیم رهبر فرزانه انقلاب اسلامی، حضرت آیت الله خامنه‌ای سال "اقتصاد مقاومتی؛ تولید- اشتغال" نام یافت، فصل نوینی را در توسعه فضای اقتصادی کشور و توجه به مسائل و معضلات "تولید داخلی و اشتغال جوانان" خواهد گشود. پارک علم و فناوری آذربایجان غربی تلاش خواهد داشت در سال جدید با گسترش حمایتهای هدفمند از نخبگان و نوآوران علمی و فناوری استان، تقویت فضای همگرایی و هم افزایی، توسعه تعاملات دو سویه و سازنده با دستگاه‌های همسو در مسیر تحقق این رهنمود قدم بردارد.

اینجانب ضمن تقدیر و تشکر از خدمات و زحمات همکاران مجموعه پارک علم و فناوری آذربایجان غربی، فرا رسیدن بهار طبیعت، این نشانه قدرت لایزال الهی و نوروز باستانی را به تمامی تلاشگران عرصه علم و فناوری تبریک و تهنیت عرض نموده و سالی سرشار از برکت و معنویت، سلامتی و کامیابی از درگاه خداوند متعال مسئلت می‌نمایم.

&nbsp;

&nbsp;

دکتر حسن حیدری

رئیس پارک علم و فناوری آذربایجان غربی