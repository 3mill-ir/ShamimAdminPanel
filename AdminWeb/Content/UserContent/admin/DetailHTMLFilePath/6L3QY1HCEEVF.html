<strong>رئیس پارک علم و فناوری آذربایجان غربی در اولین جلسه بررسی و داوری ایده های رسیده به مرکز  نوآوری و شکوفایی خلاقیت شهرستان بوکان که با حضور نماینده فرماندار، مسئول مرکز و مدیر مرکز رشد جامع پارک علم و فناوری استان برگزار شد، با اشاره به اینکه مراکز شکوفایی خلاقیت و نوآوری در حقیقت مراکزی جهت پتانسیل سنجی فناوری در شهرستان ها هستند، افزود: پس از یک دوره، وضعیت فناوری در شهرستان ارزیابی می شود و در صورت داشتن پتانسیل مناسب، اقدام لازم جهت تبدیل این مراکز به مراکز رشد از طریق ارائه درخواست به شورای عالی گسترش وزارت عتف به عمل می آید</strong><strong>.</strong>

<strong>پروفسور حسن حیدری با بیان اینکه با راه‌اندازی مرکز نوآوری زمینه فعالیت مراکز رشد فراهم خواهد شد که می‌تواند باعث گسترش فعالیت‌ها در حوزه فناوری و علوم دانش‌بنیان شود، افزود: چارچوب فعالیت مراکز نوآوری به نحوی طراحی‌شده که بتواند خلأ بین اولین جوانه‌­های یک ایده در ذهن فرد مبتکر و نوآور در سه سطح دانش آموزش، دانشجو و آزاد تا رسیدن آن به حد مناسبی از بلوغ برای تأسیس یک هسته فناور را پر کند.</strong>

<strong>رئیس پارک علم و فناوری استان ادامه داد: در این مرکز یک دبیرخانه در نظر گرفته شده است که افراد صاحب ایده به آن مراجعه نموده و ایده های خود را ارائه می نمایند. پس از دریافت درخواست متقاضیان نوآور توسط دبیرخانه مرکز، جنبه های علمی و فنی ایده بررسی و داوری خواهد شد که در صورت داشتن نوآوری و فناوری در طرح، فناور در مرکز مستقر خواهد شد و</strong><strong> </strong><strong>امکانات و خدمات در اختیار وی قرار خواهد</strong><strong> </strong>

<strong>پروفسور حیدری عنوان کرد: ایجاد اشتغال برای نخبگان و افراد خلاق، ارائه تسهیلات کم‌بهره، معافیت از مالیات و گمرک و شناسایی قابلیت و توانمندی‌های بومی نهاوند از مهم‌ترین مزایای احداث پارک علم و فناوری در نهاوند است.</strong>

<strong>در این جلسه 8 ایده توسط ایده پردازان ارائه و مورد بررسی و داوری قرار گرفت که این تعداد 3 ایده پذیرفته شدند.</strong>