<strong>به گزارش روابط عمومی پارک علم و فناوری آذربایجان غربی، اولین شورای مرکز رشد دانشگاه آزاد اسلامی مهاباد با حضور پروفسور حسن حیدری رئیس پارک علم و فناوری آذربایجان غربی، دکتر صلاح خان احمدزاده رئیس دانشگاه آزاد اسلامی مهاباد و سایر اعضای شورا در تاریخ 22 آبان سالجاری در محل اتاق جلسات این دانشگاه برگزار شد.</strong>

<strong>پروفسور حیدری با اشاره به اینکه مراکز رشد، مراکزی هستند که جریان دانش و فناوری را در میان دانشگاه‏</strong><strong>‎</strong><strong>ها، مؤسسات تحقیق و توسعه، شرکت‏</strong><strong>‎</strong><strong>های خصوصی و مخترعین و مبتکرین به حرکت انداخته و ارتباط آنها را با بازار مدیریت می‏</strong><strong>‎</strong><strong>‏کنند افزود: با توجه به اینکه رسالت اصلی مراکز رشد حمایت از ایده پردازان می‌باشد، در این مراکز نباید به دنبال طرح باشیم بلکه باید افراد خلاق و ایده پرداز را جذب نماییم.</strong>

<strong>رئیس پارک علم و فناوری با تأکید بر لزوم معرفی هر چه بهتر و بیشتر مرکز رشد دانشگاه آزاد اسلامی مهاباد به دانشجویان و جوانان نخبه و فعال این شهرستان اظهار داشت: با شناسایی جامعه هدف، می‌توان در جهت ترغیب و تشویق جوانان به ایده پردازی و مسائل مربوط به کارآفرینی رویداهایی نظیر ایده‌شو با موضوعات مختلف برگزار کرد. </strong>

<strong>در این جلسه آیین نامه‌ها و دستورالعمل‌های اجرایی مربوط به جلسات ارزیابی ایده‌های ارائه شده و فرم‌های مربوطه به تصویب اعضا رسید.</strong>

<strong>همچنین مقرر شد در آینده نزدیک ایده شوهایی با موضوعات مختلف توسط پارک علم و فناوری آذربایجان غربی در این شهرستان برگزار گردد. </strong>