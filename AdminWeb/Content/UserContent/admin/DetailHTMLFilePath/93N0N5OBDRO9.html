به گزارش روابط عمومی پارک علم و فناوری آذربایجان غربی، دومین رویداد شتاب آذربایجان (روشا) به همت پارک علم و فناوری آذربایجان غربی با محوریت تجارت و بازرگانی خارجی با حضور رئیس پارک علم و فناوری استان، رئیس سازمان صنعت، معدن و تجارت استان، جمعی از علاقه مندان، دانشجویان و صاحبان ایده‌های فناورانه در تاریخ 4 اردیبهشت 1396 در سالن آمفی تئاتر موزه تاریخ طبیعی ارومیه برگزار گردید.

دکتر حسن حیدری رئیس پارک علم و فناوری آذربایجان غربی ضمن خوشامد گویی به مهمانان، داوران و ایده پردازان حاضر در دومین رویداد شتاب آذربایجان ابراز امیدواری کرد برگزاری این رویدادها بتواند زمینه را برای ایجاد کسب و کارهای نوین و بهبود وضعیت اشتغال استان فراهم کند.

رئیس پارک علم و فناوری با بیان اینکه تمامی کسب و کارها باید مبتنی بر دانش باشند افزود: در جامعه امروزی کسب و کارهای نوپا به موفقیت نخواهند رسید مگر اینکه بر پایه علم و دانش استوار باشند.

دکتر حیدری اظهار کرد: در آینده بسیار نزدیک مشاغل سنتی منسوخ گردیده و نیازهای جدید، مشاغل جدیدی را ایجاد خواهند کرد که اگر به فکر آینده نباشیم علاوه بر مشکل اشتغال، مشکلات جدی در سایر حوزه‌ها خواهیم داشت.

جعفرصادق اسکندری رئیس سازمان صنعت، معدن و تجارت آذربایجان غربی بیان کرد: اقدامات بسیار ارزنده‌ای در پارک علم و فناوری استان انجام می‌پذیرد که نوپا هستند و خواستار حمایت مسئولان استان می‌باشد.

رئیس سازمان صنعت، معدن و تجارت آذربایجان غربی با اشاره به اقدامات سازمان صنعت، معدن و تجارت تصریح کرد: سال 95 برای استان بسیار موفقیت آمیز بوده است که در راستای افزایش توان تولیدی استان در بخش صنعت، معدن و خدمات بازرگانی و تجارت اقدامات بسیار مناسبی از قبیل احیای واحدهای تولیدی، راه اندازی طرح‌های جدید صنعتی و تجهیز و نوسازی واحدهای تولیدی انجام پذیرفته است و راه بسیار طولانی پیش رو داریم که باید از نظریات ایده پردازان استفاده کنیم.

مهندس اسکندری به سیاست‌های دولت برای سال۹۶ ، اشاره کرد و بیان داشت: سیاست دولت در سال۹۶ فعال کردن ۱۰هزار واحد تولیدی است که درسال‌های گذشته راکد یا نیمه فعال هستند.

وی خاطر نشان کرد: سازمان صنعت، معدن و تجارت استان در راستای ارتقای بهره وری در واحد‌های تولیدی و رقابت پذیر کردن محصولات تولیدی برای صادرات از ایده‌های فناورانه که در این رویداد مطرح می گردند  در کنار طرح‌های مد نظر سازمان حمایت می‌کند.

در این رویداد تعداد 11 ایده پرداز خلاق به بیان و شرح ایده خود پرداختند و در پايان پس از اظهار نظر هيأت داوران و اعلام رأي حضار ،‌ 3 ايده برتر به شرح ذیل انتخاب و مورد تقدير قرار گرفت.

ایده پریسا آقانیا با عنوان "اپلیکیشن جابجایی میوه" رتبه اول، ایده مریم محمدزاده با عنوان "آموزش نقل در دانشگاه و بسته بندی تکی نقل" رتبه دوم، ایده فاطمه قره باغ با عنوان "جذب ارز از طریق توریسم درمانی" رتبه سوم انتخاب شدند.

همچنین با اهدای لوح سپاس از داوران دومین رویداد شتاب آذربایجان (روشا) تجلیل شد.

گفتنی است سومین رویداد شتاب آذربایجان (روشا) 6 اردیبهشت ماه با محوریت سرمایه گذاری در پروژه‌های شهری در محل موزه تاریخ طبیعی ارومیه و چهارمین رویداد شتاب آذربایجان (روشا) 3 روزه، به سبک استارتاپ ویکند و با موضوع عمومی در تاریخ 20 الی 22 اردیبهشت برگزار خواهند شد.

<hr />

<br><img src= http://wastp.ir/wp-content/uploads/IMG_4220.jpg ><img src= http://wastp.ir/wp-content/uploads/IMG_4254.jpg ><img src= http://wastp.ir/wp-content/uploads/IMG_4265.jpg ><img src= http://wastp.ir/wp-content/uploads/IMG_4275.jpg ><img src= http://wastp.ir/wp-content/uploads/IMG_4279.jpg ><img src= http://wastp.ir/wp-content/uploads/IMG_4286.jpg ><img src= http://wastp.ir/wp-content/uploads/IMG_4304.jpg ><img src= http://wastp.ir/wp-content/uploads/IMG_4311.jpg ><img src= http://wastp.ir/wp-content/uploads/IMG_4312.jpg ><img src= http://wastp.ir/wp-content/uploads/IMG_4326.jpg ><img src= http://wastp.ir/wp-content/uploads/IMG_4345.jpg ><img src= http://wastp.ir/wp-content/uploads/IMG_4421.jpg ><img src= http://wastp.ir/wp-content/uploads/IMG_4448.jpg ><img src= http://wastp.ir/wp-content/uploads/IMG_4450.jpg ><img src= http://wastp.ir/wp-content/uploads/IMG_4457.jpg >