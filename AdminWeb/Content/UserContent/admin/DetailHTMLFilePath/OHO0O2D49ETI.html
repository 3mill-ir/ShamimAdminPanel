<strong>دکتر منصور غلامی وزیر علوم، تحقیقات و فناوری طی حکمی دکتر وحید احمدی را به سمت مشاور وزیر و رییس مرکز تحقیقات سیاست علمی کشور منصوب کرد</strong><strong>.</strong>

<strong>به گزارش روابط عمومی پارک علم و فناوری آذربایجان غربی، متن کامل این حکم به شرح زیر است:</strong>

<strong>جناب آقای دکتر وحید احمدی</strong>

<strong>سلام علیکم،</strong>

<strong>با عنایت به تعهد، تخصص و تجارب ارزشمند جنابعالی در چهار سال گذشته به موجب این حکم به سمت مشاور وزیر و رییس مرکز تحقیقات سیاست علمی کشور منصوب می شوید.</strong>

<strong>اجرایی کردن برنامه های ارائه شده به مجلس شورای اسلامی بر پایه قوانین، سیاست ها و برنامه های مصوب و بهره مندی از ظرفیت های موجود در دانشگاه ها وموسسات آموزش عالی، پژوهشی و فناوری و تعامل با همه نهادهای فعال و دستگاه های مسئول از جمله اقدامات مورد تاکید است که انتظار می رود با بهره گیری از ظرفیت های موجود در آن مرکز انجام پذیرد.</strong>

<strong>امید است با استعانت از خداوند متعال و اتخاذ رویکرد توام با عقلانیت و اعتدال و با رعایت منشور اخلاقی دولت تدبیر و امید در انجام وظایف محوله موفق باشید.</strong>

<strong>شایان ذکر است، دکتر احمدی پیش از این حکم، به مدت چهار سال به عنوان معاون پژوهش و فناوری وزارت علوم فعالیت می کرد. </strong>