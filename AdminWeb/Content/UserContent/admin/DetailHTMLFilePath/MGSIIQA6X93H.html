به گزارش روابط عمومی پارک علم وفناوری آذربایجان غربی: سومین روز از چهارمین رویداد شتاب آذربایجان (روشا) با آغاز فعالیت تیم‌های ایده پرداز و برگزاری کارگاه‌های آموزشی از صبح امروز شروع شده است.

تا ظهر امروز تیم ها به فعالیت خود ادامه می دهند و تلاش خود را می کنند تا نمونه ابتدائی محصول یا خدمات شان را تحویل و ارائه دهند. سپس سه تیم برتر توسط داوران این رویداد معرفی خواهند شد.

ملاک‌های داوری در این رویداد نحوه شروع، شفاف بودن ارزش در محصول، مصاحبه با مشتری، مدل تجاری، تمایز با رقبا، محصول اولیه، و نحوه ارائه می‌باشند.

به تیم‌های برتر در این رویداد جوایز نفیس نقدی، پذیرش بطور رایگان در مرکز رشد جامع واحدهای فناور پارک علم و فناوری آذربایجان غربی، فرصت سرمایه گذاری توسط سرمایه گذاران و داوران رویداد ، هدایایی در قالب کتابهای آموزش کارآفرینی، استفاده از مشاوره 6 ماهه تیم مربیان رویداد تعلق خواهد گرفت.

این رویداد کار آفرینی ۵۴ ساعته به سبک استارتاپ ویکند با هدف ترویج و تقویت فرهنگ کارآفرینی و توسعه کسب و کارهای نوپا در استان با موضوع آزاد با حمایت استانداری آذربایجان غربی و سازمان‌های دولتی استان از روز چهارشنبه 20 اردیبهشت امسال در محل فرهنگسرای خانه جوان ارومیه آغاز به کار کرده است.

آیین افتتاح چهارمین رویداد شتاب آذربایجان (روشا) ساعت 5 بعد از ظهر چهارشنبه 20 اردیبهشت با حضور نادر صفر زاده معاون استاندار آذربایجان غربی برگزار شد.

دومین روز از این رویداد با برگزاری کارگاه‌های آموزشی بوم ناب و MVP  توسط تقی فرهنگ نیا و آرش میلان مربیان حاضر در چهارمین رویداد شتاب آذربایجان کار خود را آغاز کرد سپس امکاناتی در اختیار تیم ها قرار گرفت و مربیان متخصص در زمینه های مختلف به کمک تیم ها آمدند و در حوزه های تخصصی خود آنها را راهنمایی کردند.

شایان ذکر است اختتامیه این رویداد ساعت 17 امروز با تجلیل از تیم ‌های برتر در سالن آمفی تئاتر فرهنگسرای ارومیه برگزار می‌شود.

<hr />

<br><img src= http://wastp.ir/wp-content/uploads/IMG_5198.jpg ><img src= http://wastp.ir/wp-content/uploads/IMG_5211.jpg ><img src= http://wastp.ir/wp-content/uploads/IMG_5225.jpg ><img src= http://wastp.ir/wp-content/uploads/IMG_5237.jpg ><img src= http://wastp.ir/wp-content/uploads/IMG_5245.jpg ><img src= http://wastp.ir/wp-content/uploads/IMG_5251.jpg ><img src= http://wastp.ir/wp-content/uploads/IMG_5276.jpg ><img src= http://wastp.ir/wp-content/uploads/IMG_5285.jpg ><img src= http://wastp.ir/wp-content/uploads/IMG_5289.jpg ><img src= http://wastp.ir/wp-content/uploads/IMG_5319.jpg ><img src= http://wastp.ir/wp-content/uploads/IMG_5348.jpg ><img src= http://wastp.ir/wp-content/uploads/IMG_5361.jpg ><img src= http://wastp.ir/wp-content/uploads/IMG_5375.jpg ><img src= http://wastp.ir/wp-content/uploads/IMG_5384.jpg ><img src= http://wastp.ir/wp-content/uploads/IMG_5404.jpg ><img src= http://wastp.ir/wp-content/uploads/IMG_5414.jpg ><img src= http://wastp.ir/wp-content/uploads/IMG_5420.jpg ><img src= http://wastp.ir/wp-content/uploads/IMG_5426.jpg >