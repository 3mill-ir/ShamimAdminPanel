<strong>پروفسور حسن حیدری رئیس پارک علم و فناوری آذربایجان غربی روز شنبه در حکمی "دکتر سعید لطف اله زاده را به سمت معاون پارک منصوب کرد.</strong>

<strong>به گزارش روابط عمومی پارک علم و فناوری آذربایجان غربی، متن کامل این حکم به شرح زیر است:</strong>

<strong>با سلام و تحیت،</strong>

<strong>با عنایت به مراتب شایستگی و تجارب ارزشمند به موجب این حکم جنابعالی را به عنوان "معاون پارک علم و فناوری آذربایجان غربی" منصوب می‌نمایم.</strong>

<strong>شناخت ظرفیت‌ها، منابع و توانمندی‌های مادی و معنوی پارک، ارائه ساز و کارها و کمک به انجام مأموریت‌های محوله به مدیریت‌های پارک از جمله اهم اقدامات جنابعالی خواهد بود.</strong>

<strong>امید است شایستگی و حسن سابقه جنابعالی موجبات تعامل سازنده و ثمر بخش با وزارت علوم، تحقیقات و فناوری و سایر دستگاه‌های ذیربط و نهایتاً ارتقاء کیفیت خدمت رسانی و ایفای بهتر و سریعتر وظایف و مأموریت‌های محوله را فراهم سازد.</strong>

<strong>توفیق آن برادر را در انجام این مسئولیت از درگاه خداوند بزرگ آرزومندم.</strong>

<strong>شایان ذکر است دکتر سعید لطف اله زاده دارای مدرک دکترای مدیریت سیستم‌ها است و پیش از این به عنوان معاون فرهنگی و فناوری اطلاعات در کمیته امداد امام خمینی (ره) فعالیت می‌کرد.</strong>

<strong>همچنین وی بیش از 17 سال در مراکز علمی و آموزش عالی به عنوان مدرس و پژوهشگر فعالیت داشته است.</strong>