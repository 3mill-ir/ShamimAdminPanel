به گزارش روابط عمومی پارک علم و فناوری آذربایجان غربی، سه شنبه 27 مهر ماه 1395 دومین نشست رئیس پارک علم و فناوری آذربایجان غربی با مدیران واحدهای فناور مستقر در پارک با موضوع بررسی مشکلات، نیازمندی ها و برنامه های سال جاری در سالن جلسات پارک علم و فناوری برگزار گردید.

در این نشست که به صورت دوره ای جهت همفکری و بررسی مسائل و مشکلات واحدهای فناور برگزار می گردد. دکتر حیدری رئیس پارک علم و فناوری آذربایجان غربی ضمن ارائه گزارش از فعالیت‌های شاخص و برنامه‌های اجرا شده درشش ماهه نخست سال جاری بیان کرد: تابستان امسال توانستیم مجوز راه اندازی مرکز رشد واحدهای فناور را از وزارت علوم دریافت نماییم که در اینصورت قادر خواهیم بود در جذب ایده‌ها نیز فعالیت داشته باشیم.

وی با اشاره به سند چشم انداز 10 ساله پارک علم و فناوری گفت: شناساندن پارک علم و فناوری آذربایجان غربی به عنوان مرجعیت فناوری در استان، جنوب شرق ترکیه و شمال شرق عراق در حوزه تجارت و بازرگانی بین الملل، موتور محرکه توسعه اقتصادی بر اساس مزیت‌های منطقه‌ای، کانون اصلی و شبکه ارتباطی صادرات محصولات دانش بنیان به کشورهای همجوار از  مهمترین اقداماتی است که در آینده صورت خواهد پذیرفت.

دکتر حیدری اظهار کرد: برنامه راهبردی پارک در افق 1404 تدوین گردیده و در اختیار وزارت علوم قرار گرفته است که هدف کلی پارک علم و فناوری آذربایجان غربی در این برنامه‌ ارتقاء سطح فناوری استان در رقابت با کشورهای همسایه، افزایش سهم کالاهای با ارزش افزوده متوسط و بالا در تولید ناخالص داخلی استان و رشد و توسعه اقتصاد دانش بنیان می‌باشد.

وی افزود: بایستی وابستگی پارک به بودجه دولتی به کمترین میزان خود برسد که این مهم مستلزم افزایش کارایی شرکت‌های مستقر در پارک می‌باشد.

وی با اشاره به رشد حمایت مالی پارک علم و فناوری از شرکت‌های مستقر در سال‌های 93 و 94 ابراز کرد: در سالهای 93 و 94 رشد حمایتی قابل توجهی داشتیم ولی نیمه اول امسال با توجه به درگیر بودن جهت دریافت بودجه مستقل پارک نتوانستیم حمایت چندانی داشته باشیم.

رئیس پارک علم و فناوری بیان کرد: مدیران و مسئولان شرکت‌های مستقر در پارک علم و فناوری با کارکنان پارک جهت تهیه بانک اطلاعاتی وزارت علوم همکاری لازم را داشته باشند.

وی خاطر نشان کرد: در دومین جلسه ستاد اقتصاد دانش بنیان تأسیس صندوق پژوهش و فناوری به تصویب رسید که این صندوق، یک صندوق غیر دولتی است و پس از شکل گیری ماهیت مستقل خواهد داشت.

وی با بیان اینکه حداقل سرمایه لازم برای تأسیس این صندوق در استان سه میلیارد تومان می‌باشد افزود: هر چه سرمایه شرکت‌های مستقر در پارک در این صندوق بیشتر باشد سهم بیشتری در مدیریت آن خواهند داشت.

رئیس پارک علم و فناوری با اشاره به توافق سه جانبه صورت گرفته با استانداری و بانک سینا گفت: بر اساس این توافق پارک علم و فناوری طرح‌های توجیهی واحدهای فناور را به استانداری معرفی کرده سپس طی جلسه‌ای پس از بررسی بانک سینا تسهیلاتی تا سقف 2 میلیارد تومان با سود 10 درصد در اختیار این شرکت‌ها قرار خواهد گرفت.

مهندس قلی زاده نماینده مدیران شرکت‌های مستقر در پارک علم و فناوری ضمن تشکر و قدردانی از زحمات و اقدامات انجام شده توسط مجموعه پارک، جمع بندی کلی پیرامون مسائل مربوط به شرکت‌ها را ارائه و موضوعات پیشنهادی را مطرح کرد.

در ادامه این نشست مدیران واحدهای فناور مستقر در پارک  هر یک به بیان دیدگاه ها، مشکلات و چالش های پیش روی خود پرداختند که از جمله مهمترین مسائلی که مورد بحث قرار گرفت موضوعاتی همچون بررسی بندهای معافیت‌های مالیاتی، پیگیری تفاهم نامه قراردادهای سه جانبه، پیگیری روند صندوق پژوهش و فناوری، ارزیابی و تأسیس دفتر همکاری‌های پارک علم و فناوری با تکنو کنت وان ترکیه، پیگیری روند تخلیه ساختمان فعلی و امور اراضی پارک، طرح موضوع تفاهم نامه با منطقه آزاد ارس و ماکو، برنامه ریزی برای جشنوار هفته پژوهش،  نیاز واحدهای فناور به تسهیلات در گردش جهت پیش برد پروژه های جاری شرکت ها، برگزاری کارگاه های آموزشی تخصصی برای واحدهای فناور بود.

همچنین در این نشست کارکنان جدید پارک علم و فناوری ضمن معرفی خود و حوزه کاری مربوطه برای تعامل هر چه بیشتر با مدیران واحدهای فناور و پیشرفت روند کارهای پارک اعلام آمادگی کردند.

&nbsp;

<hr />

<a href="http://wastp.ir/wp-content/uploads/3-1.jpg"><img class="alignright wp-image-588 size-thumbnail" src="http://wastp.ir/wp-content/uploads/3-1-150x150.jpg" width="150" height="150" /></a> <a href="http://wastp.ir/wp-content/uploads/2.jpg"><img class="alignright size-thumbnail wp-image-587" src="http://wastp.ir/wp-content/uploads/2-150x150.jpg" alt="2" width="150" height="150" /></a> <a href="http://wastp.ir/wp-content/uploads/1-1.jpg"><img class="alignright size-thumbnail wp-image-586" src="http://wastp.ir/wp-content/uploads/1-1-150x150.jpg" alt="1" width="150" height="150" /></a>

&nbsp;

&nbsp;

&nbsp;

&nbsp;

&nbsp;

&nbsp;

&nbsp;