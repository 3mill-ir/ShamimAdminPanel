به گزارش روابط عمومی پارک علم و فناوری آذربایجان غربی، در جلسه‌ای با حضور رئیس پارک علم و فناوری آذربایجان غربی و رئیس سازمان نظام صنفی رایانه‌ای آذربایجان غربی تفاهم نامه همکاری مشترک با محوریت برقراری ارتباط سازمان یافته و سازنده و نیز بهره گیری از توانمندی های یکدیگر در جهت رشد و هم افزائی متقابل به امضاء رسید.

دکتر حسن حیدری رئیس پارک علم و فناوری آذربایجان غربی با اظهار خرسندی از این اتفاق مبارک، امضای این تفاهم نامه را سر آغاز گسترش زمینه‌های مشترک کاری دانست و خاطر نشان کرد: گسترش زیر ساخت‌های فناوری، تلاش در جهت توسعه کسب و کارهای نوپا در حوزه فناوری اطلاعات و رسیدن به توسعه پایدار مبتنی بر دانایی از جمله اهداف این تفاهم نامه همکاری می باشد که امیدواریم همکاری نزدیک دوطرف عاملی در جهت کمک به رشد فضای کسب و کارهای نوپای استان باشد .

مهندس امید قیاسی رئیس سازمان نظام صنفی رایانه‌ای آذربایجان غربی با اشاره به مفاد تفاهم‌ نامه بر لزوم همکاری برای تسهیل فرآیند اشتغال‌زایی تأکید کرد و افزود: سازمان نظام صنفی رایانه ای استان به عنوان یک تشکل توانمند و پویا، از همکاری و تعامل سازنده با  پارک علم و فناوری استقبال می کند.

از مضامین و زمینه های همکاری این تفاهم نامه مشترک می توان به مواردی از جمله برنامه ریزی و ارائه طرق عملیاتی بهره برداری از تسهیلات و امکانات فی مابین طرفین، برنامه ریزی و ارائه طرق عرضه خدمات فنی و مهندسی مشترک جهت پروژه‌های تعریف شده، تدوین نقشه راه مشترک جهت بهره مندی اعضاء سازمان از امکانات و تسهیلات پارک، برگزاری رخدادهای آموزشی، پژوهشی و فن آوری مشترک نظیر نمایشگاه‌ها، همایش‌ها، رویدادهای استارت آپ، تدوین نقشه راه سیاست گذاری مؤثر ارتباط صنعت و دانشگاه از طریق پارک و سازمان، تشکیل کارگروه‌های تخصصی و سیاستگذاری مشترک حوزه فن آوری اطلاعات، اجرای پروژه‌های تحقیقاتی- کاربردی حوزه فناوری اطلاعات مورد نیاز تا مرحله تبیین دانش فنی و ارائه سمینارها، دوره‌های تخصصی و کارگاه‌های آموزشی مورد نیاز طرفین اشاره کرد.

<hr />

<br><img src= http://wastp.ir/wp-content/uploads/IMG_3936.jpg ><img src= http://wastp.ir/wp-content/uploads/IMG_3946.jpg ><img src= http://wastp.ir/wp-content/uploads/IMG_3949.jpg ><img src= http://wastp.ir/wp-content/uploads/IMG_3952.jpg ><img src= http://wastp.ir/wp-content/uploads/IMG_3954.jpg >