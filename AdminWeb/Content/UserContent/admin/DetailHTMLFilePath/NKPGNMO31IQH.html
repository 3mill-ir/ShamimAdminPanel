به گزارش روابط عمومی پارک علم و فناوری آذربایجان غربی، به منظور ارتقای توانمندی مدیران شرکت‌ها جهت حضور موفق در نمایشگاه‌های داخل و خارج کشور کارگاه آموزشی با عنوان "تکنیک‌های حضور موفق در نمایشگاه" توسط پارک علم و فناوری آذربایجان غربی برگزار می‌گردد.
کارگاه آموزشی تکنیک‌های حضور موفق در نمایشگاه در تاریخ 28/02/96 از ساعت 9 الی 17 در محل سالن آمفی تئاتر پژوهشکده مطالعات دریاچه ارومیه برگزار می‌شود و شرکت کنندگان در این کارگاه گواهی نامه معتبر حضور در کارگاه دریافت می‌نمایند.
موضوعات و سرفصلهای مورد بحث در این کارگاه آموزشی شامل: تعریف نمایشگاه و انواع آن، انتخاب هدفمند نمایشگاه، شناخت مثلث طلایی در نمایشگاه، نمایشگاه: تبلیغ زنده، نمایشگاه: بهترین جایگاه برای شناخت نقاط ضعف و تقویت نقاط قوت، اصول و تکنیک های مذاکرات تخصصی در نمایشگاه، ایجاد و حفظ ارتباط در نمایشگاه، حضور موفق در یک نمایشگاه و تاثیر آن بر دستیابی به اهداف مدنظر، آشنایی با سازمانهای دولتی و غیر دولتی مرتبط با صنعت نمایشگاه می‌باشد.
مهندس سعید قربانی مدرس کارگاه آموزشی، کارشناسی نمایشگاه‌ها و هیأت های تجاری خارج از کشور به مدت 12 سال، مسئولیت بازاریابی و سازماندهی ﭘاویون ملی ایران در نمایشگاههای معتبر دنیا و کارشناسی نمایشگاه در برنامه "نمایشگاه، توسعه پایدار" در سازمان صدا و سیمای مرکز اصفهان از سال 1394 را در سوابق و کارنامه اجرایی خود دارد.
علاقمندان به حضور در کارگاه آموزشی مذکور جهت انجام فرآیند <a href="https://evand.com/events/technique">ثبت نام اینجا کلیک نمایند.</a>
هزینه ثبت نام در این کارگاه 400 هزار ریال می باشد که شامل هزینه‌های حضور درکارگاه آموزشی، بسته آموزشی، پذیرایی، ناهار و گواهینامه حضور خواهد بود.
گفتنی است حضور در این کارگاه برای مدیران شرکت‌های مستقر در پارک علم و فناوری آذربایجان غربی و شرکت‎های دانش بنیان استان رایگان بوده و شرکت های مستقر در مراکز رشد استان و افراد شاغل در دستگاه‌های دولتی شامل 50 درصد تخفیف می باشند که باید معرفی نامه از طرف سازمان مربوطه را در قالب تصویر و یا فایل pdf طی مراحل ثبت نام بارگذاری نمایید.
در صورت تمایل جهت کسب اطلاعات بیشتر می توانید با شماره 2-32751240 داخلی116 تماس حاصل نمائید.

<hr />

<br><img src= http://wastp.ir/wp-content/uploads/photo_2017-05-07_16-20-25-768x1087.jpg 768w>