به گزارش روابط عمومی پارک علم و فناوری آذربایجان غربی، همزمان با سالگرد پیروزی انقلاب اسلامی ایران و دهه مبارک فجر اولین نمایشگاه دستاوردهای اجرایی دانشگاه ها و موسسات آموزشی، پژوهشی و پارک های علم و فناوری در حوزه مدیریت سبز، روز شنبه 16 بهمن ماه با حضور، خانم دکتر ابتکار معاون رئیس جمهور و رئیس سازمان محیط زیست، آقای دکتر امید معاون اداری، مالی و مدیریت منابع انسانی وزارت علوم، تحقیقات و فناوری و جمعی از مسؤولان این وزارت و سازمان برنامه و بودجه کشور افتتاح گردید.

این نمایشگاه به مدت 4 روز در محل سازمان برنامه و بودجه کشور دایر بود.

آقای امین رحیمی پور کارشناس بازاریابی و تجاری سازی پارک علم و فناوری آذربایجان غربی نیز به عنوان نماینده پارک به همراه نماینده دانشگاه ارومیه در این نمایشگاه حضور یافته و آخرین دستاوردهای شرکت های مستقر در پارک در حوزه مدیریت سبز را به نمایش گذاشت

محصولات شرکت لیو ایجاد درخشان تولید کننده لامپ های کم مصرف و شرکت دانش بنیان توسعه ایمن الکترونیک باختران تولید کننده سیستم های بی‌خطر ساز زباله توسط تکنولوژی مایکروویو و دستگاه ضدعفونی و تصفیه هوا با تکنولوژی پلاسمای سرد از جمله محصولاتی بودند که در این نمایشگاه به نمایش گذاشته شدند.

شایان ذکر است اولین نمایشگاه دستاوردهای اجرایی دانشگاه ها و موسسات آموزشی، پژوهشی و پارک های علم و فناوری در حوزه "مدیریت سبز" 19 بهمن ماه با بازدید آقای دکتر محمدباقر نوبخت معاون رئیس جمهور و رئیس سازمان برنامه و بودجه کشور به پایان رسید.

<hr />

&nbsp;

<br><img src= http://wastp.ir/wp-content/uploads/IMG_1387.jpg ><img src= http://wastp.ir/wp-content/uploads/IMG_1345.jpg ><img src= http://wastp.ir/wp-content/uploads/IMG_1357.jpg ><img src= http://wastp.ir/wp-content/uploads/IMG_1330.jpg ><img src= http://wastp.ir/wp-content/uploads/1-4.jpg >