<strong>رئیس پارک علم وفناوری آذربایجان غربی از برگزاری سومین جشنواره ملی شناسایی و توانمندسازی ایده های برگزیده(شتاب) در استان آذربایجن غربی خبر داد.</strong>

<strong>پروفسور حسن حیدری، رئیس پارک علم و فناوری آذربایجان غربی در گفتگو با خبرنگار خبرگزاری دانشجویان ایران(ایسنا) با اشاره به برگزاری سومین جشنواره ملی شناسایی و توانمندسازی ایده های برگزیده (شتاب) در آبانماه سالجاری افزود: این جشنواره با هدف شناسایی و توانمندسازی ایده های برگزیده در استان برگزار می شود</strong><strong>.</strong>

<strong>وی با بیان اینکه برگزاری چنین جشنواره هایی در دوره‌های مختلف خود توانسته پایه‌گذار ایجاد و راه‌اندازی شرکت های فناور و  دانش‌‌بنیان و تجاری سازی ایده ها در استان ها شود، افزود: امیدواریم در جشنواره‌های آتی نیز این روند ادامه پیدا کند</strong><strong>.</strong>

<strong>پروفسور حیدری </strong><strong>با بیان اینکه پارک علم و فناوری آذربایجان غربی به عنوان دبیرخانه استانی این جشنواره انتخاب شده است، عنوان کرد: این جشنواره در سال‌های گذشته با موفقیت و در سطح خوبی برگزار شده و قرار است امسال نیز به مناسبت هفته پژوهش و فناوری در  آذربایجان غربی برگزار شود</strong><strong>.</strong>

<strong>رئیس پارک علم و فناوری آذربایجان غربی </strong><strong>اظهار داشت: علاقمندان می توانند جهت ثبت نام از 26 مهرماه سال جاری تا 10 آبان ماه امسال از طریق وبسایت پارک علم  و فناوری استان به آدرس </strong><strong><a href="http://www.wastp.ir">www.wastp.ir</a></strong> <strong> </strong><strong> </strong><strong>اقدام نمایند.</strong>

<hr />

<br><img src= http://wastp.ir/wp-content/uploads/photo_2017-10-18_12-25-10-768x1076.jpg 768w>