به گزارش روابط عمومی پارک علم و فناوری آذربایجان غربی، اولین رویداد شتاب آذربایجان (روشا) با موضوع منابع طبیعی، محیط زیست با تأکید بر دریاچه ارومیه توسط پارک علم و فناوری آذربایجان غربی و با همکاری استانداری آذربایجان غربی، سازمان برنامه و بودجه استان، اداره کل حفاظت محیط زیست استان و اداره کل منابع طبیعی و آبخیزداری استان برگزار می‌گردد.

دکتر حسن حیدری رئیس پارک علم و فناوری آذربایجان غربی در خصوص این رویداد اظهار کرد: «ایده‌شو» رویدادی است که در آن به افراد این امکان داده می‌شود تا در محیطی دوستانه به بیان ایده‌های نوآورانه خود بپردازند و ضمن کسب مهارت‌های ایده پردازی و ارائه ایده، ایده‌های خود را در معرض نقد برای بهبود آن‌ها و مبنا قرار گرفتن برای راه‌اندازی یک کسب‌وکار نوپای موفق قرار دهند.

رئیس پارک علم و فناوری با بیان اینکه در این رویداد کارآفرینان می‌توانند با ایده‌های جدید دیگران آشنا شوند و شبکه‌ای از دوستان و متخصصین را برای ارتباطات آینده خود ایجاد کنند افزود: رویداد ایده شو در راستای گسترش فرهنگ نوآوری و خلاقیت، تقویت توان ارائه ایده‌های خوب و شکستن سد محافظه‌کاری در خلاقیت، ایجاد فرصت شکل گیری کسب‌وکارهای نوپای پایدارتر با لحاظ کردن بخش داوری تخصصی و اقتصادی برگزار می‌گردد.

گفتنی است این رویداد روز سه شنبه 29 فروردین 96 با محورهای بهره برداری خردمندانه از محیط زیست، مدیریت منابع آب و محیط زیست، حفظ منابع طبیعی با حفاظت مشارکتی، تنوع زیستی و محیط زیست، اشتغال  جایگزین کشاورزی و محیط زیست، اکوتوریسم و محیط زیست، سازمان های مردم نهاد و محیط زیست، سازمان های محلی و محیط زیست ، بیابان زدایی و اجرای پروژه ترکیب کربن، کشاورزی پایدار و محیط زیست در محل موزه تاریخ طبیعی ارومیه برگزار می‌گردد.

همچنین علاقه مندان به شرکت در اولین رویداد شتاب آذربایجان (روشا)، جهت ثبت نام و کسب اطلاعات بیشتر به سایت پارک علم و فناوری استان به آدرس اینترنتی <a href="http://www.wastp.ir">www.wastp.ir</a> مراجعه و یا با شماره تلفن‌های32751240-044 الی 42 داخلی 113 تماس حاصل نمایند.

<br><img src= http://wastp.ir/wp-content/uploads/11-768x1536.jpg 768w>