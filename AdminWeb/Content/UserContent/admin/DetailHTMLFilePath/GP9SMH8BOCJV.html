به گزارش روابط عمومی پارک علم و فناوری آذربایجان غربی، دومین جلسه کارگروه اقتصاد مقاومتی پارک علم و فناوری آذربایجان غربی روز سه شنبه مورخ 15 فروردین 1396 با رویکرد بررسی ظرفیت های فناورانه استان و راهکارهای توسعه کسب و کار دانش بنیان در محل سالن جلسات پارک برگزار گردید.

در ابتدای این جلسه آقای اسماعیلی دبیر جلسه ضمن اشاره به مصوبات جلسه قبل به ارائه گزارشی از وضعیت تولید و اشتغال استان پرداخته و با بررسی تطبیقی سیاست‌های موفق توسعه نوآوری در صنایع کوچک و متوسط چند کشور به ارائه راهکارهای پیشرفت اقتصادی استان بر اساس فرصت ها و تهدیدها پرداخت.

در ادامه دکتر حسن حیدری رئیس پارک علم و فناوری، با بیان اینکه جمعیت جوان ایران فرصتی برای سرعت بخشیدن به توسعه اجتماعی و اقتصادی کشور را فراهم می کند افزود: نیاز به استفاده از تجارب بین المللی در زمینه پاسخگویی به جمعیت فزاینده جوانان در کشور از اهمیت فراوانی برخوردار بوده و در اولویت قرار دارد.

دکتر حیدری ضمن بررسی آمارهای ارائه شده در خصوص اشتغال جوانان و سیاستهای اشتغالی دولت در سال‌های قبل اظهار کرد: یکی از روش‌های کاهش بیکاری جوانان تحصیلکرده برگزاری استارت آپ‌ها و حمایت از کسب و کارهای نوپا براي بقا در بازارهای رقابتی می‌باشد.

وی شروع یک کسب و کار با کمترین سرمایه و اجرای گام به گام آن ها را یکی از مزایای استارتاپ ها دانست و افزود: رشد سریع استارتاپ ها اشتغالزایی بسیاری رابه همراه دارد که این امر دربلندمدت موجب توسعه اقتصادی کشور خواهد شد.

رئیس پارک علم و فناوری خاطر نشان کرد: در جامعه امروز نه تنها عرضه و تولید محصولات در حال تغییر است بلکه وضعیت تقاضا نیز تغییر یافته است و شرکت ها فقط در صورت تسلط به علم روز توانایی حضور در بازار رقابتی را خواهند داشت که این ویژگی یکی از مزیت‌های شرکت‌های دانش بنیان به شمار می‌رود.

<hr />

<br><img src= http://wastp.ir/wp-content/uploads/IMG_3908.jpg ><img src= http://wastp.ir/wp-content/uploads/IMG_3912.jpg ><img src= http://wastp.ir/wp-content/uploads/IMG_3911.jpg >