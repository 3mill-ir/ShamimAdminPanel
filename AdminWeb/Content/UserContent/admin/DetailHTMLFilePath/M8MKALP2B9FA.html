به گزارش روابط عمومی پارک علم و فناوری آذربایجان غربی، جلسه هماهنگی برگزاری اولین رویداد شتاب آذربایجان (روشا) با موضوع منابع طبیعی، محیط زیست با تأکید بر دریاچه ارومیه با حضور دکتر حسن حیدری، رئیس پارک علم و فناوری استان؛ دکتر حجت جباری، معاون فنی اداره کل حفاظت محیط زیست استان  و رئسای ادارات و جمعی از کارشناسان در محل سالن جلسات این اداره کل و با هدف توسعه همکاری های مشترک در حوزه های مربوط به فناوری های نوین مبتنی بر حفظ و حراست از محیط زیست و مخصوصاً دریاچه ارومیه و ایجاد مشاغل نو در این حوزه برگزار شد.

دکتر حسن حیدری در این جلسه ضمن تبریک سال نو و آرزوی سالی پر خیر و برکت برای استان و کشور عزیزمان گفت: در راستای تحقق منویات مقام معظم رهبری در سال اقتصاد مقاومتی، تولید و اشتغال پارک علم و فناوری استان در نظر دارد رویدادهای کارآفرینی را در قالب رویداد شتاب آذربایجان(روشا) در سطح استان و با همکاری و مشارکت سایر دستگاه ها برگزار نماید.

وی با بیان اینکه پارک علم و فناوری آذربایجان غربی با روش های مختلف سعی در توسعه فناوری و حمایت از فناوری های نوین در حوزه های مختلف را دارد، خاطرنشان کرد: اداره کل محیط زیست استان نیز دغدغه های محیط زیستی از جمله دریاچه ارومیه را دارد و از این رو همواره از رویدادهایی که به توسعه فناوری و حل مشکلات استان کمک می کند حمایت کرده است که برگزاری رویداد ایده شو با موضوع منابع طبیعی، محیط زیست با تأکید خاص بر دریاچه ارومیه   گامی برای این امر مهم است.

رئیس پارک علم و فناوری استان با بیان اینکه وظیفه پارک های علم و فناوری تبدیل ایده به ثروت می باشد و ایده های نو و  کاربردی در حوزه های مختلف می توانند به مرحله تجاری سازی برسند و این حمایتی است که از طرف پارک علم و فناوری صورت می گیرد، ابراز امیدواری کرد: حمایت از ایده های نو و قابل اجرا که در این رویداد مطرح خواهند شد بتوانند بخشی از مشکلات حوزه محیط زیست استان را مرتفع  نمایند.

معاون فنی ادره کل حفاظت محیط زیست آذربایجان غربی نیز در این جلسه با اشاره به ظرفیت های حوزه محیط زیست به ویژه وجود تنوع زیستی گیاهی و جانوری، اکوتوریسم دریاچه ارومیه، ظرفیت های موجود بمنظور بهره برداری خردمندانه از محیط زیست بر قابلیت این حوزه در انجام تحقیقات و پژوهش های کاربردی و ایجاد اشتغال پایدار در استان تاکید کرد.

دکتر حجت جباری آمادگی اداره کل حفاظت محیط زیست استان را در همکاری با پارک علم و فناوری در جهت پیشبرد اهداف زیست محیطی و بهره گیری از ظرفیت ها و پتانسیل های این حوزه اعلام کرد.

در ادامه این جلسه سایر حاضرین در این جلسه نیز به ابراز نکته نظرات خود در خصوص جزئیات مربوط به برگزاری اولین رویداد شتاب آذربایجان (روشا) با موضوع منابع طبیعی، محیط زیست با تأکید بر دریاچه ارومیه پرداختند و مواردی از جمله محورهای ارائه ایده، زمان و مکان برگزاری رویداد، داورها و سخنرانان و فرایند ثبت ایده ها در سامانه Evand.ir بررسی و تصویب شد.

شایان ذکر است اولین رویداد شتاب آذذربایجان (روشا) با موضوع منابع طبیعی، محیط زیست با تأکید بر دریاچه ارومیه در تاریخ 29 فروردین ماه سالجاری در محل موزه تاریخ طبیعی ارومیه و با محورهای بهره برداری خردمندانه از محیط زیست، مدیریت منابع آب و محیط زیست، حفظ منابع طبیعی با حفاظت مشارکتی، تنوع زیستی و محیط زیست، اشتغال  جایگزین کشاورزی و محیط زیست، اکوتوریسم و محیط زیست، سازمان های مردم نهاد و محیط زیست، سازمان های محلی و محیط زیست ، بیابان زدایی و اجرای پروژه ترکیب کربن، کشاورزی پایدار و محیط زیست برگزار خواهد شد.

<hr />

<br><img src= http://wastp.ir/wp-content/uploads/photo_2017-04-05_12-40-44.jpg ><img src= http://wastp.ir/wp-content/uploads/photo_2017-04-05_12-40-47.jpg ><img src= http://wastp.ir/wp-content/uploads/photo_2017-04-05_12-40-19.jpg >