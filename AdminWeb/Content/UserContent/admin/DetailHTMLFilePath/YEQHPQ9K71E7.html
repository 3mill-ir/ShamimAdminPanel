به گزارش روابط عمومی پارک علم و فناوری آذربایجان غربی گردهمایی بزرگ شرکت‌های دانش‌بنیان و فناور شمال غرب کشور درمنطقه آزاد ارس با حضور مهندس عرب باغی ریاست محترم منطقه آزاد ارس، دکتر بهزاد سلطانی رئیس صندوق نوآوری و شکوفایی،  مهندس محمدی مدیر کل تعاون وزارت تعاون، کار و رفاه اجتماعی و دکتر جهانگیری نماینده تام الاختیار استاندار آذربایجان شرقی در حوزه علم و فناوری و رئیس منطقه ویژه علم و فناوری ربع رشیدی تبریز با هدف آشنایی شرکت¬های دانش¬بنیان و فناور با ظرفیت¬ها و حمایت¬های موجود در منطقه آزاد تجاری – صنعتی ارس و ایجاد ارتباط مؤثر میان سرمایه¬گذاران با شرکت¬های دانش¬بنیان و فناور در سالن آمفی تئاتر حکیم نباتی این منطقه برگزار گردید.

رسول خالقی  دبیر این گردهمایی با ارائه‌ی گزارشی از روند اجرایی گردهمایی اظهار داشت: توانمندیهای ویژه‌ی منطقه ‌ی ارس در حوزه اکوسیستمی و تامین قطعات و صادرات، پتانسیل ویژه منطقه را برای فعالیت شرکت های دانش بنیان فراهم کرده است.

وی وجود سرمایه گذاران متعدد در حوزه های مختلف در ارس را از ظرفیت های دیگر این منطقه برشمرد و افزود: با توجه به حضور فعالان اقتصادی و سرمایه گذاران فراوان در منطقه آزاد ارس مذاکره و تبادل نطر با آنان  میسر است و این تبادل اطلاعات می تواند منجر به هدایت سرمایه به شرکت های دانش بنیان  شود.

عرب باغی رئیس منطقه آزاد ارس ضمن معرفی شرایط منطقه، امکانات و زیرساخت های فراهم شده، پتانسیل ها و برنامه های پیش بینی شده برای رشد و توسعه در این منطقه، بر لزوم توجه به شرکت های دانش بنیان و حمایت از آنها در راستای توسعه اقتصاد دانش بنیان کشور به ویژه منطقه شمال غرب کشور و تحقق سیاست های اقتصاد مقاومتی ابلاغ شده از سوی مقام معظم رهبری تاکید کرد و از مدیران شرکت های دانش بنیان و فناور دعوت نمود که به زیرساخت های فراهم شده در منطقه آزاد ارس و پتانسیل رشد آین منطقه توجه ویژه ای مبذول داشته و تلاش نمایند که با حضور و استقرار در این منطقه از این امکانات و زیرساخت ها جهت توسعه فعالیت های خود بهره مند شوند.

در ادامه بهزاد سلطانی رئیس صندوق نوآوری و شکوفایی شرایط لازم جهت دریافت تسهیلات از این صندوق را برای مدیران شرکت های دانش بنیان تشریح نموده و از آنها دعوت کرد که از تسهیلات صندوق در جهت رشد و توسعه کسب و کار خود استفاده نمایند.

وی به مدیران این شرکت ها قول مساعد داد که مدیریت صندوق با توجه و تلاش بیشتری نسبت به گذشته درخواست های آنها را مورد بررسی قرار خواهد داد.

رئیس صندوق نوآوری و شکوفایی اظهار کرد: با توسعه شرکت‌های دانش بنیان می‌توان جریانی در کشور ایجاد کرد که رسیدن به پیشرفت آرزو نباشد و به راحتی در 20 سال آینده کشوری توسعه یافته داشته باشیم. وی ضعف شناخت بازار ،ضعف مدیریت و کمبود سرمایه را سه مشکل اصلی شرکت های دانش بنیان عنوان کرد.

همچنین محمدی مدیر کل تعاون وزارت تعاون، کار و رفاه اجتماعی با تشریح سیاست ها و برنامه های وزارت متبوع خود در راستای حمایت از شرکت های تعاونی دانش بنیان، مدیران شرکت ها را تشویق کرد که در جهت بهره مندی از مزایای تعاون در راستای هم افزایی تلاش های مبتکرانه و تولیدی خود، توجه بیشتری به تشکیل تعاونی مبذول داشته و بیشتر در این جهت گام بردارند.

در پایان این گردهمایی جهانگیری نماینده تام الاختیار استاندار آذربایجان شرقی در حوزه علم و فناوری و رئیس منطقه ویژه علم و فناوری ربع رشیدی تبریز نیز ضمن قدردانی از مدیریت منطقه آزاد ارس به خاطر برگزاری این گردهمایی از مدیران شرکت های حاضر خواست که تمام تلاش خود را جهت بهره مندی هر چه بیشتر از این فرصت انجام داده و سعی کنند از امکانات و تسهیلات فراهم شده در منطقه آزاد ارس در جهت رشد و توسعه کسب و کار خود استفاده نمایند.

گفتنی است همایش بزرگ شرکت های دانش بنیان و فناور شمالغرب کشور با حضور ۱۶۰ طرح از استان های آذربایجان شرقی، غربی، اردبیل، زنجان و کردستان در منطقه آزاد ارس برگزارشد.