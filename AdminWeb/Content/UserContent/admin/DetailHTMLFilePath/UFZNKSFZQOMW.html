فستیوال نوآوری‌های صنعت تجهیزات ورزشی و توانبخشی با حمایت ستاد توسعه فرهنگ علم، فناوری و اقتصاد دانش بنیان معاونت علمی و فناوری ریاست جمهوری و به همت مرکز فن بازار ملی ایران واقع در پارک فناوری پردیس این معاونت مهرماه 96برگزار می‌شود.

&nbsp;

به گزارش روابط عمومی ÷ارک علم و فناوری آذربایجان غربی، پژوهشگاه تربیت بدنی و علوم ورزشی وزارت علوم، تحقیقات و فناوری با همکاری مرکز فن بازار ملی ایران (پارک فناوری پردیس)، شرکت فرابورس ایران و با حمایت معاونت علمی و فناوری ریاست جمهوری در نظر دارد اولین فستیوال بازار دارایی فکری را در حوزه ایده‎ها، نوآوری‌ها و اختراعات صنعت تجهیزات ورزشی و توانبخشی در مهر ماه سالجاری برگزار نماید.

محورهای این رویداد را ابزارهای تمرینی و کمک تمرینی رشته‌های ورزشی،  بیومکانیک، مهندسی و فناوری ورزشی، تجهیزات آزمایشگاهی علوم ورزشی، تجهیزات توانبخشی ورزشی، شبیه‌ساز مدل‌های حرکتی ورزشی و مهندسی پزشکی را شامل می‌شود.

اختراعات حائز شرایط پس از طی فرآیند ارزیابی و انتخاب در روز برگزاری فستیوال به مخاطبان معرفی شده و زمینه تعامل بین طرفین با برگزاری جلسات رو در رو فراهم می‌شود.

در صورت حصول توافق و انجام معامله از طریق بازار دارایی فکری، حمایت‌های مادی و معنوی معاونت علمی‌وفناوری ریاست جمهوری در قالب ارائه تسهیلات وجود خواهد داشت.

تسهیلات تکمیل مستندات نوآوری‌ها برای ارائه به سرمایه‌گذاران (ارزیابی فنی اختراع و تهیه BP خلاصه)، تسهیلات خرید و  سرمایه‌گذاری در نوآوری‌ها برای سرمایه‌گذاران و صنعتگران، تسهیلات به میزان 60 درصد قیمت معامله (اعم از خرید قطعی اختراع، لیسانس و یا سرمایه‌گذاری مشترک) و تا سقف 5 میلیارد ریال به صورت تسهیلات قرض‌الحسنه از جمله این حمایت‌ها هستند.

مخترعان و نوآوران حقیقی و حقوقی که تمایل به حضور در این فستیوال را دارند، می‌توانند با مراجعه به سایت <a href="http://sporttech.ssrc.ac.ir">http://sporttech.ssrc.ac.ir</a>  فرم ثبت نام را تکمیل و به همراه تصویر گواهی ثبت اختراع و شناسنامه و کارت ملی حداکثر تا 27  مرداد ماه سال جاری به آدرس پست الکترونیک festival@techmart.ir ارسال کنند.

&nbsp;