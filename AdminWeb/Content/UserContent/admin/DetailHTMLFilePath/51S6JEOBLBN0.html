هجدهمين نمايشگاه دستاوردهاي پژوهش و فناوري و فن بازار با حضور دانشگاه­ها، پژوهشگاه­ها، پارك­هاي علم و فناوري و مراكز رشد و نيز برخي از وزارتخانه­ها و سازمان­هاي اجرايي مرتبط در ايّام هفته پژوهش و فناوري (آذر ماه سال۱۳۹۶) برگزار مي­شود.

باعنايت به مراتب بالا در نظر است تا در سال « اقتصاد مقاومتي- توليد و اشتغال»، توانمندي­هاي مراكز دانشگاهي، پژوهشگاه­ ها، پژوهشكده ­ها، پاركهاي علم و فناوري، مراكز رشد و مراكز تحقيقاتي در قالب دستاوردهاي پژوهشي و فناوري­هاي قابل تجاري­ سازي در نمايشگاه و فن بازار به مخاطبان ذيربط (متقاضيان فناوري، سرمايه­ گذاران ريسك­ پذير و مؤسسات تأمين مالي) ارايه شود.

از كليه ذي­نفعان اعم از دانشجويان، پژوهشگران، فناوران، شركت­هاي دانش بنيان، پارك­هاي علم و فناوري و مراكز رشد واحدهاي فناور، مراكز صنعتي، سرمايه­ گذاران، مؤسسات تأمين مالي و سازمان هاي اجرايي براي مشاركت و حضور در فن بازار دعوت بعمل مي­ آيد.

&nbsp;

نكات مهم:

۱. سامانه ارزيابي فناوري به نشاني: www.Irantechhub.ir  جهت ورود اطلاعات دستاوردهاي پژوهش و فناوري جديد، فعال و در دسترس مي­باشد.

۲. آندسته از پژوهشگران، فناوران و شركت هاي فناور و دانش بنيان كه سال قبل در سامانه ثبت نام نموده و قصد ويرايش يا درج اطلاعات و مستندات جديد را دارند، مي توانند از تاريخ ۲۰ مهر ۹۶ براي ويرايش از طريق سامانه اقدام نمايند.