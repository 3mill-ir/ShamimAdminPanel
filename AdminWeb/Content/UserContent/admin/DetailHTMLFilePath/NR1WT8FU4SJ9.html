همزمان با سی و هشتمین سالگرد پیروزی انقلاب اسلامی ایران و دهه مبارک فجر با حضور سردار خرم فرمانده سپاه شهداء، حجت الاسلام داداش زاده مدیرکل تبلیغات اسلامی استان، مهندس مجرد مدیر کل صدا و سیمای آذربایجان غربی و سایر مسئولین استانی از اولین نرم افزار چند رسانه‌ای کشور با عنوان "انقلاب اسلامی در ارومیه" رونمایی و از مهندس مختاری پر طراح و تولید کننده این نرم افزار تجلیل شد.

این نرم افزار با هدف ترویج فرهنگ دینی و انقلابی در قالب نرم افزار چند رسانه‌ای متشکل از تصویر، متن، صدا، انیمیشن، کلیپ و ... طراحی و تولید گردیده است.

مهندس مختاری پر مدیر اجرایی پروژه نرم افزار مذکور با اشاره به اینکه برنامه نویسی، طراحی، گردآوری و تهیه و تولید محتوای آن تماماً متعلق به خطه آذربایجان غربی به ویژه شهر ارومیه و وقایعی همچون قیام مسلحانه مردم ارومیه در دوم بهمن 57 و مبازرات مردم ارومیه می‌باشد خاطر نشان کرد: این پروژه نرم افزاری تحت حمایت اداره کل تبلیغات اسلامی استان پس از ماه‌ها تلاش تیم فنی طراحی و آماده بهره برداری و تولید انبوه گردیده است.

شایان ذکر است که این رونمایی در مراسمی تحت عنوان "میثاق با فجر" مورخ 21/11/95 در سالن حوزه هنری انقلاب اسلامی آذربایجان غربی شهر ارومیه و با حضور جمعی از مسئولین، هنرمندان و فرهیختگان برگزار گردید.

<hr />

<br><img src= http://wastp.ir/wp-content/uploads/photo_2017-02-12_08-48-14-1.jpg ><img src= http://wastp.ir/wp-content/uploads/photo_2017-02-12_08-47-48.jpg ><img src= http://wastp.ir/wp-content/uploads/photo_2017-02-12_08-47-24.jpg >