شرکت نیک فناوران پلاسما مستقر در پارک علم و فناوری آذربایجان غربی موفق به کسب عنوان برگزیده بخش تجهیزات پزشکی در نخستین فستیوال بین المللی جایزه بزرگ اختراعات ایران شد
به گزارش روابط عمومی پارک علم و فناوری آذربایجان غربی، دکتر حامد نیکمرام مدیر عامل شرکت نیک فناوران پلاسما مستقر در پارک علم و فناوری آذربایجان غربی موفق به کسب عنوان برگزیده بخش تجهیزات پزشکی در نخستین فستیوال بین المللی جایزه بزرگ اختراعات ایران شد.

مدیر عامل شرکت نیک فناوران پلاسما با اختراع دستگاه هوشمند تولید پلاسما در این جشنواره حضور پیدا کرد. اختراع وی دربین بیش از 800 اختراع ارسالی به دبیرخانه جشنواره جز 300 اثر برگزیده جهت داوری و درنهایت جز 70 اثر جهت شرکت در بخش نهایی جشنواره انتخاب و در پایان با دریافت لوح و تندیس طلایی جشنواره و جایزه دلاری به عنوان اختراع برتر معرفی گردید .

دستگاه هوشمند پلاسما قادر به تولید انواع مختلف پلاسما برای کاربردهای پزشکی می‌باشد. این دستگاه نمونه خارجی نداشته و از روش‌های جدید پلاسما تراپی برای ترمیم زخم‌های مزمن دیابتی، انعقاد خون در بیماران دیابتی و نابود سازی بعضی از سلول‌های سرطانی و زیبایی کاربرد دارد.

شایان ذکر است دکتر نیکمرام در گذشته با ابداع روش و دستگاه لایه نشانی نانو ذرات تیتانیوم با استفاده از پلاسما در بخش شیمی و مهندسی شیمی و همچنیین اختراع شیوه ای نوین برای میکروب زدایی مواد غذایی با استفاده از پلاسماي کرنای بی پلار در بخش کشاورزی و صنایع غذایی، اختراع منبع تغذیه چند منظوره ولتاژ و فرکانس بالا در بخش برق و الکترونیک، تفنگ پلاسما جت سرد اتمسفری در بخش تجهیزات پزشکی و راکتور پیوسته و صنعتی پلاسما ی تخلیه سطح دی الکتریک در بخش شیمی و مهندسی شیمی در جشنواره هاي پيشين بنياد ملي نخبگان بعنوان مخترع برگزيده انتخاب شده است

اختتامیه نخستین فستیوال بین المللی جایزه بزرگ اختراعات ایران با حضور مخترعین کشور و مقامات دولتی در تاریخ یکم اسفند ماه سال 1395 در مرکز همایش های بین المللی برج میلاد تهران برگزار گردید که در این مراسم علاوه بر رونمایی از قرار دادها و تمبر جایزه بزرگ اختراعات، از مخترعین برتر که پس از چند مرحله داوری به مرحله نهایی رسیدند تجلیل و قدردانی گردید.

<hr />

&nbsp;

<br><img src= http://wastp.ir/wp-content/uploads/photo_2017-03-05_12-10-01-150x150.jpg 150w><img src= http://wastp.ir/wp-content/uploads/photo_2017-03-05_12-09-53-150x150.jpg 150w>