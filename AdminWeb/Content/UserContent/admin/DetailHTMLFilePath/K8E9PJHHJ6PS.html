"کریدور توسعه صادرات و تبادل فناوری" با هدف بین المللی سازی شرکت‌های دانش بنیان و با حمایت معاونت علمی و فناوری ریاست جمهوری در شهریور ماه سال 1393 راه اندازی شده و مورد بهره‌برداری قرار گرفته است. تاکنون حدود 350 خدمت به 200 شرکت دانش بنیان جهت توسعه توان صادراتی با همکاری 40 کارگزار تخصصی ارائه شده است. خدمات کریدور صادرات ذیل 14 دستورالعمل حمایتی به شرح ذیل به شرکت‌های دانش بنیان ارائه می‌گردد:
1.حمایت از تهیه گزارش تحقیقات بازار بین المللی و یا طرح کسب و کار صادراتی
2.حمایت از اخذ گواهینامه‌ها و مجوزهای بین المللی مورد نیاز شرکت‌های دانش بنیان
3.حمایت از حضور شرکت‌ها در پاویون محصولات دانش بنیان ایران در نمایشگاه‌های خارجی
4.حمایت از حضور مستقل شرکت‌های دانش بنیان در نمایشگاه‌های خارجی
5.حمایت از اعزام و پذیرش هیات‌های تجاری
6.حمایت از صادرات از طریق واسطه‌های تجاری داخلی و خارجی
7.حمایت از جذب نیروی انسانی بازرگانی تخصصی در شرکت‌های دانش بنیان
8.حمایت از ثبت محصولات، داروها و علائم تجاری
9.حمایت از طراحی صنعتی محصولات دانش بنیان
10.حمایت از آموزش‌های بازرگانی و صادرات شرکت‌ها
11.حمایت از خدمات مشاوره صادرات
12.حمایت از تهیه ابزارهای تبلیغاتی و اطلاع رسانی شرکت‌های دانش بنیان
13.حمایت از ارسال موقتی نمونه محصول
از جمله مهمترین خدمات کریدور توسعه صادرات و تبادل فناوری که ذیل چهاردهمین دستورالعمل و به منظور شناسایی نقاط قوت و ضعف شرکت‌های دانش بنیان در مسیر بین المللی شدن و در راستای تدوین برنامه بهینه توانمند سازی صادراتی شرکت‌ها و تخصیص مطلوب منابع حمایتی معاونت علمی و فناوری ارائه می‌گردد، بررسی و ارزیابی وضعیت صادراتی شرکت‌ها است که بر مبنای مدل ارزیابی آمادگی صادرات تحت عنوان ERA) Readiness Assessment Export انجام می‌شود.
شرکت‌های دانش بنیان مستقر در پارک علم و فناوری می‌توانند جهت اطلاع از جزئیات خدمات در حال ارائه و استفاده از خدمات کریدور به سایت <a href="http://www.tesc.ir" target="_blank"> www.tesc.ir</a>مراجعه نمایند و درخواست خود را جهت استفاده از خدمات مورد نیاز ثبت کنند. لازم به ذکر است ارزیابی سطح صادراتی به صورت رایگان برای کلیه شرکت‌های دانش بنیان انجام می‌شود و پس از تعیین سطح صادراتی شرکت، خدمات متناسب ارائه می‌گردد.
برای مشاهده خلاصه دستور العمل‌های حمایتی کریدور توسعه صادرات و تبادل فناوری <a href="http://wastp.ir/wp-content/uploads/Documents.rar" target="_blank">اینجا</a> کلیک کنید.