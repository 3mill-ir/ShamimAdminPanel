به گزارش روابط عمومی پارک علم و فناوری آذربایجان غربی، کارگاه آموزشی آشنایی با قوانین  و مقررات مالیاتی با حضور  مهدی حکیمی رئیس امور حسابرسی مالیاتی روز دوشنبه 22 خرداد سالجاری در محل سالن اجتماعات شهید امینی آن اداره کل برگزار گردید.

مهدی حکیمی ضمن خرسندی از همکاری متقابل پارک علم و فناوری و اداره کل امور مالیاتی استان در جهت حمایت از اقتصاد دانش بنیان و شرکت های مستقر در پارک ابراز امیدواری کرد که این همکاری‌ها در آینده ادامه داشته باشد.

وی جزئیات قوانین، مقررات و بخش نامه های مرتبط با شرکت های دانش بنیان و فناور مستقر در پارک را تشریح کرد و افزود: مدیران شرکت‌ها با توجه به این مجموعه از قوانین و مقررات می‌توانند از کلیه تسهیلات و معافیت های پیش بینی شده در این قوانین برخوردار گردند.

در ادامه مدیران شرکت های حاضر با طرح پرسش هایی به بیان مشکلات و ابهامات خود در خصوص مقررات و معافیت های مالیاتی پرداختند و مهدی حکیمی به تمامی موارد مطرح شده پاسخ داد.

در پایان رئیس امور حسابرسی مالیاتی اداره کل مالیاتی ضمن تشکر از حضور مدیران شرکت‌ها در این کارگاه، آمادگی خود و همکارانش را جهت همکاری و مساعدت با شرکت های دانش بنیان و فناور مستقر در پارک اعلام کرد.