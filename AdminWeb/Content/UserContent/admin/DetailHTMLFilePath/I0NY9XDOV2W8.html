<strong>مدیرکل دفتر سیاست‌گذاری و برنامه ریزی امور فناوری وزارت علوم گفت: باید پارک‌های علم و فناوری را گسترش دهیم و به شهرک فناوری تبدیل کنیم که این موضوع از اولویتهای معاونت پژوهش و فناوری وزارت علوم است</strong><strong>.</strong>

<strong>به گزارش روابط عمومی وزارت علوم، دکتر خسرو پیری در جلسه مشترک با دکتر سلیمانی معاون صنایع کوچک و شهرک های صنعتی وزارت صنعت، معدن و تجارت گفت: بهترین مدل برای ایجاد شهرک‌های فناوری، توسعه پارک های علم و فناوری فعلی و ارتقای سطح آنها به استاندارد‌های شهرک فناوری است.</strong>

<strong>وی افزود: با کمک نوآوری که شرط لازمه توسعه و پیشرفت پارک‌های علم و فناوری است می‌توان آنها را گسترش داده و به شهرک فناوری تبدیل کرد.</strong>

<strong>دکتر پیری اظهار داشت: توافق و همگرایی جمعی و ایجاد مراکز نوآوری در خوشه‌های صنعتی براساس اولویت‌های بدست آمده در مطالعات سازمان صنایع کوچک و شهرک‌های صنعتی ایران، از جمله اهداف معاونت پژوهش و فناوری وزارت علوم است.</strong>

<strong>گفتنی است در ادامه این نشست دکتر سلیمانی معاون صنایع کوچک و شهرک های صنعتی وزارت صنعت، معدن و تجارت به تشریح مدل تعامل بین شهرک‌های صنعتی با پارک های علم و فناوری پرداخت.</strong>