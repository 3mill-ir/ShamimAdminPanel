<strong>کارگاه آموزشی "قواعد مالکیت صنعتی" و "جستجوی حرفه‌ای پتنت و تحلیل پتنت" به همت پارک علم و فناوری آذربایجان غربی و با همکاری دانشگاه ارومیه در محل دانشکده دامپزشکی دانشگاه ارومیه آغاز شد.</strong>

<strong>به گزارش روابط عمومی پارک علم و فناوری آذربایجان غربی، این کارگاه دو روزه صبح امروز 28 شهریور در سالن آفی تئاتر دانشگاه ارومیه آغاز به کار کرد.</strong>

<strong>هدف از برگزاری کارگاه آموزشی "قواعد مالکیت صنعتی" و "جستجوی حرفه‌ای پتنت و تحلیل پتنت" آشنایی مدیران شرکت‌های مستقر در پارک علم و فناوری و مراکز رشد استان، اعضای هیأت علمی دانشگاه، دانشجویان تحصیلات تکمیلی و محققان و پژوهشگران استانی با نظام حقوقی مالکیت فکری جهت فراهم نمودن چتر حقوقی کارآمد برای فرآیند خلق ایده تا صادرات فناوری و تجاری سازی می‌باشد.</strong>

<strong>آشنایی با حقوق مالکیت فکری، آشنایی با روند ثبت اختراع داخلی و خارجی، ثبت علامت تجاری و برندینگ و آشنایی با جستجوی حرفه‌ای پتنت از جمله محورهای ارائه شده در این کارگاه آموزشی است.</strong>

<strong>دکتر حسن علم خواه مدرس عضو هیأت علمی دانشگاه بوعلی سینا و مؤلف چندین کتاب تخصصی در حوزه مالکیت فکری مدرس این کارگاه دو روزه می‌باشد.</strong>

<strong>گفتنی است به حاضران در این کارگاه آموزشی گواهی حضور در دوره ارئه خواهد شد. </strong>

&nbsp;