<strong>کارگاه آموزشی بازاریابی دیجیتال در تاریخ ۵شنبه ۸ تیرماه سال جاری در مرکز آموزش بازرگانی آذربایجان غربی برگزار می‌شود.</strong>

<strong>به گزارش روابط عمومی پارک علم و فناوری آذربایجان غربی، این کارگاه در جهت توانمندسازی شرکت‌های دانش‌بنیان، واحدهای فناور، شرکت‌های صنعتی و استارتاپ‌های استان در زمینه بازاریابی دیجیتال برگزار می‌شود.</strong>

<strong>با توجه به اهمیت بازاریابی و دسترسی به قشر هدف در شرکت‌های دانش‌بنیان و نوپا مرکز مشاوره تدبیرنگر اقدام به برگزاری این کارگاه نموده است. مدرس این کارگاه آموزشی مهندس توحید علی‌اشرفی مدیر بازاریابی و عضو هیئت مدیره شرکت سفرهای علی‌بابا، صاحب امتیاز وب‌سایت‌های </strong><strong>Alibaba.ir</strong><strong>‌ و </strong><strong>jabama.ir</strong><strong> است.</strong>

<strong>کارگاه دیجیتال مارکتینگ فرصتی است تا به آشنایی و شناخت فرایندها و ابزارهای دیجیتال مارکتینگ از مرحله تحقیقات بازاریابی تا مرحله وفادارسازی مشتریان پرداخته و با بررسی نمونه‌های موردی داخلی و خارجی هرچه بیشتر با کارکردهای هریک از فرایندها و ابزارهای بازاریابی دیجیتال و نحوه استفاده از آن‌ها در کسب‌و‌کارها آشنا شویم.</strong>

<strong>سرفصل‌‌های این کارگاه تعریف بازاریابی، تفاوت بازاریابی و تبلیغات، تعریف دیجیتال مارکتینگ، استراتژی‌های دیجیتال مارکتینگ، ابزارهای دیجیتال مارکتینگ، ایمیل مارکتینگ، وب مارکتینگ، موبایل مارکتینگ، روابط عمومی دیجیتال، سئو، آنالیز و کنترل و ترندهای آینده دیجیتال مارکتینگ خواهد بود.</strong>

<strong>این کارگاه توسط مرکز مشاوره کسب‌وکار تدبیرنگر و با همکاری سازمان مدیریت صنعتی، شرکت‌ شهرک‌های صنعتی، اداره کل فناوری اطلاعات و ارتباطات و پارک علم و فناوری آذربایجان غربی در ظرفیت محدود برگزار می‌شود،</strong>

<strong>علاقمندان می‌توانند تا تاریخ ۶ تیرماه با مراجعه سایت <a href="https://evand.com/events/tadbirnegar">https://evand.com/events/tadbirnegar</a> </strong><strong> </strong><strong>و استفاده از کد تخفیف </strong><strong>techpark</strong><strong> با تخفیف ۳۰ درصدی در این کارگاه آموزشی ثبت‌نام کنند.</strong>

&nbsp;