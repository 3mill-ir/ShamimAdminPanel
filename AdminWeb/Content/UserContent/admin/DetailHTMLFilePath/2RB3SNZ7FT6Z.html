<strong>صاحبان ایده، نوآوران و فناوران و نیز شرکت ها و موسسات تولید کننده کالاها و خدمات دانش بنیان در سراسر کشور می توانند در این نمایشگاه و جشنواره شرکت کنند</strong>

<strong>به گزارش روابط عمومی پارک علم و فناوری آذربایجان غربی، این نمایشگاه در سه بخش ایده فناورانه، توسعه و تجاری سازی فناوری و فروش محصولات و خدمات دانش بنیان برگزار می شود. بخش ایده فناورانه در قالب رویداد های </strong><strong>IDEA Board</strong><strong> </strong><strong> مهندسی پزشکی، جشنواره بهترین طرح قابلیت اعتماد، جشنواره بهترین </strong><strong>R</strong><strong>&amp;</strong><strong>D</strong><strong> بخش صنعت کشور، جشنواره بهترین طرح مرزبانی، استارت آپ ویکند الکترونیک خودرو و استارت آپ ویکند اینترنت اشیاء تعریف شده است.</strong>

<strong> بخش توسعه و تجاری سازی فناوری با 16 زون تخصصی شامل نو آوری و فناوری انرژی های تجدید پذیر، نو آوری و فناوری نفت و گاز، نو آوری و فناوری ارتباطات و میکرو الکترونیک، نو آوری و فناوری اطلاعات و ارتباطات، نو آوری و فناوری نانو، نو آوری و فناوری زیستی، نو آوری و فناوری علوم شناختی، نو آوری و فناوری مهندسی پزشکی، نو آوری و فناوری صنایع غذایی، داروئی، آرایشی و بهداشتی، نو آوری و فناوری گیاهان داروئی و طب سنتی، نو آوری و فناوری آب و خاک، نو آوری و فناوری مواد پیشرفته و کامپوزیت، نو آوری و فناوری صنایع قطعه سازی و خودرو، نو آوری و فناوری نساجی، پوشاک و چرم، نو آوری و فناوری سلولهای بنیادی و پزشکی بازساختی، نو آوری و فناوری های همگرا در این نمایشگاه در نظر گرفته شده است.</strong>

<strong>تجاری سازی فناوری، بسترسازی برای تکمیل چرخه ی علم تا فناوری و فناوری تا کسب و کار، شناسایی ومعرفی نوآوریها و اختراعات فناورانه و طرحها و ایده های دانش محور، معرفی توانمندی های پژوهشی و فناوری و بسترسازی برای کاربردی کردن آنها، ایجاد ارتباط بین دانشگاهیان و فناوران با بخشهای مختلف اقتصادی و اجرایی، گسترش همکاری های فناورانه منطقه ای، ملی و بین المللی، ایجاد فضای مناسب کسب و کار برای نخبگان علمی و فناوری و شکل گیری شرکت های دانش بنیان، جذب سرمایه گذار( داخلی و خارجی ) برای فرصت های سرمایه گذاری دانش بنیان، افزایش صادرات محصولات و خدمات دانش بنیان از جمله اهداف برگزاری این نمایشگاه است.</strong>

<strong>گفتنی است پنجمین نمایشگاه نوآوری و فناوری ربع رشیدی </strong><strong>(RINOTEX)</strong><strong>، </strong><strong>20</strong><strong> تا 24 آبان ماه در محل نمایشگاه بین المللی تبریز برگزار می شود و علاقه‌مندان برای کسب اطلاعات بیشتر می توانند به آدرس</strong> <strong><a href="http://www.rinotex.ir/">www.rinotex.ir</a></strong> <strong>مراجعه کنند.</strong>

<strong>همچنین شرکتهای مستقر در پارک علم و فناوری آذربایجان غربی در صورت تمایل به شرکت در این نمایشگاه می‌توانند جهت دریافت حمایت پارک طبق دستور العمل اجرایی آیین نامه حمایتی، فرم درخواست خدمات و فرم تعهد حضور در نمایشگاه  را حداکثر تا روز دوشنبه 10 مهر ماه به حوزه مؤسسات پارک ارائه نمایند.</strong>