<strong>به گزارش روابط عمومی پارک علم و فناوری آذربایجان غربی، همزمان با هجدهمین نمایشگاه دستاوردهای پژوهش، فناوری و فن بازار ملی دستگاه خشک کن میوه، سبزی و گیاهان دارویی با تکنولوژی مایکروویو پارک علم و فناوری آذربایجان غربی توسط دکتر غلامی، وزیر علوم و دکتر سورنا ستاری، معاون علمی و فناوری ریاست جمهور رونمایی شد.</strong>

<strong>در این دوره از نمایشگاه دستاوردهای پژوهش و فناوری ملی، چهار شرکت مستقر در پارک علم و فناوری آذربایجان غربی حضور دارند.</strong>

<strong>خشک کردن یکی از روش های قدیمی نگهداری محصولات کشاورزی است که در این روش علاوه بر جلوگیری از فساد میوه ها و محصولات غذایی توسط میکروارگانیسم ها و فرایند‌های شیمایی ، وزن محصول نیز کاهش یافته و هزینه های نگهداری انبارش وحمل ونقل آنها نیز کاهش پیدا می کند.</strong>

<strong>جدید ترین تکنولوژی برای عمل خشک کردن روش مایکرویوو می باشد و در این روش از امواج الکترومغناطیس در باند مایکروویو جهت تشدید مولکول های آب و ایجاد حرارت استفاده می شود. اما با توجه به این که ایجاد حرارت در مایکروویو از مرکز میوه آغاز و به سمت جداره میوه ادامه پبدا می کند لذا در سیستم هایی که به تنهایی از مایکروویو برای خشک کردن بهره می گیرند کیفیت میوه حفظ نمیشود بنابراین برای رفع این مشکل محصول ترکیبی مایکروویو و هوای گرم توسط تیم اجرایی شرکت توسعه ایمن الکترونیک باختران طراحی و به مرحله اجرا درآمد. </strong>

<strong>این محصول که ثبت اختراع نیز شده است در شرکت دانش بنیان توسعه ایمن الکترونیک باختران مستقر در پارک علم و فناوری آذربایچان غربی با بهره گیری از پرسنل مهندسی این شرکت ، نمونه صنعتی ریلی (پیوسته ) و کابینتی آن به تولید صنعتی رسید. </strong>

<strong>خشک کردن در زمان کوتاه ، مصرف انرژی پایین ، عدم استفاده از انرژی های فسیلی ، حفظ رنگ و طعم میوه و کاهش نیروی انسانی مورد نیاز از مزیت‌های این محصول می‌باشند.</strong>

<strong>با توجه به گسترده بودن صنعت کشاورزی در آذربایجان غربی و همجواری این استان با کشور های ترکیه ، عراق و ارمنستان و آذربایجان تولید این محصول استراتژیک می تواند علاوه بر ارز آوری عظیم برای کشور، موجب اشتغال زایی برای کشاورزان کشورمان باشد که به جای فروش ارزان محصولات کشاورزی آن را به محصول با ارزش افزوده بالا که اکنون در بازار ایران حدود 500 هزار ریال به ازای هر کیلو ارزش دارد تبدیل نمایند.</strong>

<strong>به ازای راه‌اندازی هر واحد خشک کردن میوه به طور مستقیم ۶ نفر، صاحب شغل می‌شوند.</strong>