<strong>همزمان با هفته پژوهش و فناوری جشنواره تجلیل از پژوهشگران، فناوران و ایده‌های برتر آذربایجان غربی برگزار شد.</strong>

<strong>به گزارش روابط عمومی پارک علم و فناوری آذربایجان غربی، جشنواره تجلیل از پژوهشگران، فناوران و ایده‌های برتر استان روز سه شنبه 7 آذر سالجاری با حضور دکتر محمد مهدی شهریاری استاندار آذربایجان غربی، دکتر گودرزی دبیر جشنواره پژوهش وزارت کشور، رؤسای دانشگاه‌ها و جمعی از مدیران اجرایی و مسئولان استان</strong> <strong>در محل سالن آمفی تئاتر پژوهشکده مطالعات دریاچه ارومیه برگزار شد</strong><strong>.</strong>

<strong>محمد مهدی شهریاری در این مراسم ضمن اشاره به اهمیت تحقیق و پژوهش در رشد و توسعه جوامع اظهار کرد: با نگاه به تجارب کشورهای توسعه یافته و پیشرفته می‌بینیم که تنها مؤلفه اصلی پیشرفت و توسعه، تحقیق و پژوهش است.</strong>

<strong>استاندار آذربایجان غربی افزود: متأسفانه کشور ما علی رغم داشتن منابع بسیار غنی و نیروی انسانی با ارزش از نظر علمی نتوانسته جایگاه مطلوبی در دنیا داشته باشد.</strong>

<strong>وی با بیان اینکه امروزه تحقیق و پژوهش یکی از مؤلفه‌های اصلی قدرت و امنیت در کشور است ادامه داد: متأسفانه در کشور ما شکاف عمیقی بین جامعه دانشگاهی و صنعت وجود دارد و برخلاف سایر کشورها دانشگاه با صنعت و بخش خصوصی عجین نشده است.</strong>

<strong>دکتر گودرزی دبیر جشنواره پژوهش وزارت کشور با اشاره به اینکه مناسبت هفته پژوهش از سال 79 آغاز شده است گفت: از نظر من ما باید 365 روز پژوهشی داشته باشیم چون هیچ گونه تصمیم گیری و تصمیم سازی بدون پژوهش نباید صورت پذیرد.</strong>

<strong>در ادامه پروفسور حیدری رئیس پارک علم و فناوری آذربایجان غربی، با اشاره به سند چشم انداز 1404 گفت: در کشور ما سهم علم و فناوری در رشد اقتصادی مورد غفلت قرار می‌گیرد.</strong>

<strong>رئیس پارک علم و فناوری با بیان اینکه استان آذربایجان غربی در حوزه فناوری اطلاعات رتبه خوبی دارد افزود: رتبه استانی ما در خصوص ایجاد شغل در حوزه فناوری اطلاعات 12 تا 14 است و امیدواریم با تفاهم نامه‌ای که به امضاء رسیده است این رتبه را حفظ کرده و ارتقاء دهیم.</strong>

<strong>وی ادامه داد: کشور ما در تولید علم رتبه خوبی دارد ولی در کامل کردن چرخه ارزش یعنی تبدیل علم به ثروت با مشکلاتی مواجه است.</strong>

<strong>پروفسور حیدری با اشاره به روند رو به رشد حمایت پارک از واحدهای مستقر اظهار کرد: با وجود اینکه حمایت‌ها افزایش یافته است ولی مبلغ حمایتی پایین است و نیاز است در استان توجه ویژه‌ای به فناوران شود.</strong>

<strong>رئیس پارک علم و فناوری گفت: پارک علم و فناوری آذربایجان غربی از سال 93فعالیت خود را به صورت پارک استانی آغاز کرده است و هم اکنون به عنوان یکی از مراجع داوری ثبت اختراع در کشور می‌باشد که تا کنون بیش از 60 مورد داوری ثبت اختراع در این مرکز به انجام رسیده است.</strong>

<strong>وی با اشاره به روند رو به رشد ایده‌های ارائه شده در ایده شوهای برگزار شده توسط پارک علم و فناوری آذربایجان غربی گفت: ایده‌ها بیانگر این هستند که جوانان، فارغ التحصیلان و اساتید دانشگاه‌ها چشم به دولت ندوخته‌اند و خودشان بر اساس دانشی که کسب کرده‌اند یک کسب و کار را برنامه ریزی کرده‌ و در جهت تجاری سازی آن اقدام می‌کنند.</strong>

<strong>در این جشنواره با اهدای لوح سپاس و هدایایی از پژوهشگران، فناوران و ایده‌های برتر استان تقدیر شد.</strong>

<strong>شایان ذکر است حامد نیکمرام مدیر عامل شرکت نیک فناوران پلاسما مستقر در پارک علم و فناوری آذربایجان غربی به عنوان فناور برتر سال 96 مورد تقدیر قرار گرفت.</strong>

<hr />

<br><img src= http://wastp.ir/wp-content/uploads/IMG_8067.jpg ><img src= http://wastp.ir/wp-content/uploads/IMG_8068.jpg ><img src= http://wastp.ir/wp-content/uploads/IMG_8069.jpg ><img src= http://wastp.ir/wp-content/uploads/IMG_8095.jpg ><img src= http://wastp.ir/wp-content/uploads/IMG_8104.jpg ><img src= http://wastp.ir/wp-content/uploads/IMG_8117.jpg ><img src= http://wastp.ir/wp-content/uploads/IMG_8127.jpg ><img src= http://wastp.ir/wp-content/uploads/IMG_8168.jpg ><img src= http://wastp.ir/wp-content/uploads/IMG_8194.jpg ><img src= http://wastp.ir/wp-content/uploads/IMG_8050.jpg ><img src= http://wastp.ir/wp-content/uploads/IMG_8058.jpg >