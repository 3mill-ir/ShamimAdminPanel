بدین وسیله به اطلاع مدیران محترم شرکت‌های مستقر در پارک علم و فناوری آذربایجان غربی می رساند، سازمان صنایع کوچک و شهرک‌های صنعتی ایران با همکاری وزارت امور اقتصادی و انرژی آلمان در نظر دارد نسبت به برگزاری دومین دوره آموزشی تحت عنوان "آمادگی برای مشارکت با شرکت‌های آلمانی" اقدام نماید. بر اساس نامه ارسالی سازمان متبوع، افراد و شرکت‌های واجد شرایط برای حضور در این دوره می‌بایست در یکی از زمینه‌های صنعت انرژی‌های تجدید پذیر همچون انرژی خورشیدی (کوره‌ها، اجاق‌ها، آب شیرین کن، خشک کن)، انرژی زمین گرمایی، انرژی باد و امواج، پیل سوختی، سوخت‌های زیستی و زیست توده (بیوماس)، فتو ولتائیک و صنایع مرتبط با کاهش مصرف سوخت‌های فسیلی و حفظ انرژی فعالیت داشته باشند. افراد معرفی شده پس از انجام مصاحبه اولیه و انتخاب واجدین شرایط برای مصاحبه نهایی که با حضور نمایندگان آلمانی برگزار خواهد گردید، به منظور اعزام به آلمان شناسایی خواهند گردید.

شرایط لازم برای معرفی افراد یا نمایندگان شرکت‌ها:
<ul>
 	<li>ترجیحاً واحد کوچک یا متوسط باشند.</li>
 	<li>ترجیحاً دارای برنامه توسعه فعالیت و کسب وکار باشند (سند برنامه ریزی، طرح تجاری Bp)</li>
 	<li>مشارکت با شرکت‌های آلمانی را در برنامه توسعه خود مد نظر قرار داده باشند (انتقال تکنولوژی، تأمین ماشین آلات، تولید تحت لیسانس، تولید مشترک، سرمایه گذاری مشترک و غیره)</li>
 	<li>از توانایی لازم برای اجرای طرح توسعه برخوردار باشد.</li>
 	<li>به زبان انگلیسی تسلط داشته باشد.</li>
 	<li>با مسایل فنی و تکنیکی حوزه فعالیت و محصولات آشنایی داشته باشد.</li>
 	<li>از اختیارات لازم برای برنامه ریزی و اتخاذ تصمیم در مذاکرات برخوردار باشد.</li>
</ul>
علاقه مندان جهت شرکت در این دوره با واحد موسسات پارک شماره تلفن 42-32751240 داخلی (118) تماس حاصل فرمایند.