دبیرخانه دائمی کنفرانس بین المللی مدیریت جامعه بحران فراخوان پنجمین جشنواره ملی مدیریت بحران را منتشر کرد.

به گزارش روابط عمومی پارک علم و فناوری آذربایجان غربی، مدیریت ساماندهی و مهندسی بحران شهرداری مشهد با همکاری دبیرخانه دائمی کنفرانس بین المللی مدیریت جامعه بحران، دانشگاه آزاد اسلامی، دانشگاه فردوسی، شورای شهر مشهد، نیروی انتظامی، سازمان آتش نشانی، جمعیت هلال احمر منطقه خراسان رضوی، شرکت ملی گاز منطقه خراسان رضوی، پارک علم و فناوری خراسان رضوی و شرکت مخابرات خراسان رضوی فراخوان پنجمین جشنواره ملی مدیریت بحران را منتشر کرد.

شهرسازی و طراحی شهری، حمل و نقل و ترافیک، فناوری اطلاعات و ارتباطات، هوشمندسازی، خطرات زیست محیطی و سلامت، ایمنی اماکن شهری، پروژه ها و HSE و مدیریت ریسک، تاب آوری اجتماعی و فرهنگی از محورهای فراخوان طرح های نوآورانه در مدیریت بحران است.

مهلت ارسال آثار به پنجمین جشنواره ملی مدیریت بحران تا ۳۰ آذرماه سال جاری است که اهدای جایزه ملی مدیریت بحران به نفرات برتر با حضور مدیران کشوری صورت خواهد پذیرفت همچنین از طرح های منتخب حمایت های لازم صورت می گیرد.

علاقمندان می توانند برای ثبت نام و کسب اطلاعات بیشتر به سایت دبیرخانه به آدرس www.mdmd.mashhad.ir و یا کانال تلگرامی telegram.me/modiriatbohran مراجعه و یا با تلفن های ۳۲۲۸۶۱۴۳-۰۵۱، ۳۲۲۳۶۱۱۹-۰۵۱ تماس حاصل نمایند.