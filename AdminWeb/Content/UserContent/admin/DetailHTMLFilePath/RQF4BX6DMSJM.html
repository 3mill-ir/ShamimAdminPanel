کارگاه آموزشی "مهارت‌های کار تیمی و بوم ناب" توسط پارک علم و فناوری آذربایجان غربی برگزار شد.

به گزارش روابط عمومی پارک علم و فناوری آذربایجان غربی، کارگاه آموزشی "مهارت‌های کار تیمی و بوم ناب" با هدف ارتقاء دانش و مهارت افراد جهت حضور در چهارمین رویداد شتاب آذربایجان (روشا) روز دوشنبه 28 فروردین سالجاری در محل فرهنگسرای رسانه شهرداری ارومیه برگزار شد.

دکتر آراز استادی، مدرس این کارگاه به بیان مباحثی پیرامون مقایسه طرح کسب و کار با مدل کسب و کار، هدف از نگارش بوم ناب، آشنایی با اجزای بوم ناب و نحوه نگارش آن، نقشه راه کار با بوم ناب، آشنایی با مفهوم تیم و کار تیمی، مراحل تشکیل تیم و نحوه رهایی از مشکلات احتمالی، ویژگی‌های تیم خوب، نحوه تشکیل تیم و ویژگی‌های تیم خوب و نقش رویدادهای کار آفرینی در تشکیل تیم پرداخت.

همچنین شرکت کنندگان در این کارگاه با تشکیل گروه‌هایی بصورت عملی نگارش بوم ناب را تمرین کردند.

شایان ذکر است به شرکت کنندگان در این کارگاه گواهی حضور اهدا خواهد شد.

<hr />

<br><img src= http://wastp.ir/wp-content/uploads/IMG_4003.jpg ><img src= http://wastp.ir/wp-content/uploads/IMG_3999.jpg ><img src= http://wastp.ir/wp-content/uploads/IMG_3989.jpg ><img src= http://wastp.ir/wp-content/uploads/IMG_3992_4ffff72435f1008e50d8a1a261a5e28c.jpg >