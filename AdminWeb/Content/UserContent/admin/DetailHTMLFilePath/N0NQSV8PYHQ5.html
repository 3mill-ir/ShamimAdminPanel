<strong>کارگاه‌های آموزشی "فرآیند تجاری سازی" و "مراحل رشد شرکت‌ها، نیازها و چالش‌ها" 7 و 8 خرداد سالجاری با ارائه دکتر مصطفی کریمیان اقبال و با هدف کمک به فرهنگ سازی و توسعه مباحث کار آفرینی توسط پارک علم و فناوری آذربایجان غربی و دانشگاه ارومیه در محل سالن آمفی تئاتر دانشکده علوم این دانشگاه برگزار شد.</strong>

<strong>به گزارش روابط عمومی پارک علم و فناوری آذربایجان غربی، دکتر مقصود سلیمانپور معاون پژوهشی دانشگاه ارومیه در آیین افتتاح این کارگاه آموزشی ضمن خوشامدگویی به حضار گفت: خوشحالیم که فرهنگ و گفتمان مربوط به کارآفرینی در بین اساتید و دانشجویان جای خود را باز کرده است و امروز شاهد حرکت جامعه دانشگاهی به سمت مسائل مربوط به کارآفرینی هستیم.</strong>

<strong>وی مشارکت دانشگاه ارومیه در تأسیس شرکت‌های دانش بنیان، انعقاد قراردادهای فروش دانش فنی و حمایت از طرح‌های فناورانه که قابلیت تجاری سازی داشته باشند را از جمله برنامه‌های 5 ساله سند راهبردی دانشگاه ارومیه عنوان کرد و افزود: دانشگاه ارومیه در راستای حرکت به سمت کار آفرینی و ثروت آفرینی تمام تلاش خود را می‌کند.</strong>

<strong>در ادامه دکتر مصطفی کریمیان اقبال عضوهیأت علمی دانشگاه تربیت مدرس ومدرس این کارگاه با بیان اینکه دانشگاه‌های ما با نظام آموزشی تعریف شده جوابگوی جامعه امروزی نیست افزود: برای تغییر نظام آموزشی باید نحوه تفکر اعضای هیأت علمی و جامعه دانشگاهی تغییر کند و صرف تأکید بر آموزش و پژوهش نمی‌تواند مؤثر باشد.</strong>

<strong>وی با تأکید بر اینکه دانشگاه‌ها باید آزادی عمل داشته باشند گفت: استقلال دانشگاه‌ها کلید موفقیت آنهاست.</strong>

<strong>عضوهیأت علمی دانشگاه تربیت مدرس خاطر نشان کرد: برای اینکه دانشگاه موفق و کشور موفق داشته باشیم باید دانش، تکنولوژی و  نوآوری را همزمان با هم پیش ببریم.</strong>

<strong>دکتر مصطفی کریمیان اقبال با اشاره به زمینه‌های ایده پردازی افزود: ارزیابی و چکش کاری ایده، تعیین بازار هدف، تحقیق هدفمندی در رابطه با بازار هدف، تهیه نمونه اولیه از محصول، حفاظت از مالکیت معنوی، انتخاب مدل کسب و کار، شناسایی کمپانی‌های کاندید، تعیین تصمیمات اولیه قبل از توسعه پروپزال و ارائه محصول و قرارداد گام‌هایی است که از ایده تا بازار باید طی شوند.</strong>

<strong>وی در ادامه چهار نوع روش تجاری سازی را شامل فروش لایسنس، برون سپاری طرح، تولید و روشی که در کشورهای پیشرفته مرسوم است، بدینگونه که یک شرکت تا مرحله‌ای رشد می‌کند و در ادامه شرکت‌های بزرگ دیگر، آن را خریداری می‌کنند ذکر کرد.</strong>

<strong>همچنین در این کارگاه‌های آموزشی دو روزه به بررسی عناصر تجاری سازی موفق، اهمیت شبکه سازی در تجاری سازی، نمونه‌های موفق، توسعه ایده و مراحل تجاری سازی، چرخه عمر شرکت‌ها و خدمات مورد نیاز پرداخته شد.</strong>

<br><img src= http://wastp.ir/wp-content/uploads/IMG_5985.jpg ><img src= http://wastp.ir/wp-content/uploads/IMG_5995.jpg ><img src= http://wastp.ir/wp-content/uploads/IMG_6000.jpg ><img src= http://wastp.ir/wp-content/uploads/IMG_6075.jpg ><img src= http://wastp.ir/wp-content/uploads/IMG_6009.jpg ><img src= http://wastp.ir/wp-content/uploads/IMG_6056.jpg ><img src= http://wastp.ir/wp-content/uploads/IMG_6043.jpg ><img src= http://wastp.ir/wp-content/uploads/IMG_6067.jpg ><img src= http://wastp.ir/wp-content/uploads/IMG_6027.jpg ><img src= http://wastp.ir/wp-content/uploads/IMG_6087.jpg ><img src= http://wastp.ir/wp-content/uploads/IMG_6071.jpg ><img src= http://wastp.ir/wp-content/uploads/IMG_6092.jpg >