<strong>9 دی روز تجلی بصیرت انقلابی ملت ایران است</strong>

<strong>رئیس پارک علم و فناوری آذربایجان غربی با صدور پیامی سالروز حماسه 9 دی را گرامیداشته و تاکید کرد: 9 دی روز تجلی بصیرت انقلابی ملت ایران است.</strong>

<strong>به گزارش روابط عمومی پارک علم و فناوری آذربایجان غربی، دکتر حسن حیدری به مناسبت گرامیداشت 9 دی با صدور پیامی ضمن گرامیداشت این یوم الله از تمام مردم کشور به خصوص جامعه علمی و فناوری دعوت کرد در تجمع سراسری این روز حضور پرشور داشته باشند.</strong>

<strong>در این پیام آمده است: </strong>

<strong>از روز نهم دی ماه باید به عنوان روز پیروزی شکوهمند اسلام بر کفر و استکبار جهانی یاد کرد که این روز ، روز یأس همه دشمنان اسلام و ایران انقلابی است. مقام معظم رهبری(مدظله العالی)</strong>

<strong>روز نهم دى ماه روزی برخاسته از بصیرت و دشمن‌‌‌‌‌شناسى مردم است که به تعبیر مقام معظم رهبری ریشه‌ی توطئه‌ها و دشمنی‌های گوناگون با جمهوری اسلامی تبلور مخالفت با نظام سلطه در ایرانِ برخوردار از «منابع فراوان طبیعی و انسانی و اقتصادی، حرف و منطق و منبر سیاسی، و ابزار و نیروی لایق نظامی» است.</strong>

<strong>9 دی باید در تاریخ جاودانه بماند و یاد و خاطره‌اش هر سال باشکوه‌تر برگزار گردد تا این بیداری و شکوه حضور برای همیشه خاری درچشم فتنه‌گران باشد تا توان هر اقدامی را از آنان سلب نماید.</strong>

<strong>قطعا نهم دیماه روز تجلی بصیرت انقلابی ملت ایران است که در یاد دارند که به تعبیر امیرالمومنین حضرت علی(ع) اگر در روز یاری رهبرشان در غفلت باشند زیر لگدهای دشمن از خواب بیدار خواهند شد، رهبری خود را تنها نگذاشته و خیال خام دشمنان خارجی و فریب خوردگان داخلی را ناکام گذاشتند.</strong>

<strong>ضمن گرامیداشت این روز شکوهمند در تاریخ انقلاب اسلامی از تمامی ملت شریف ایران به خصوص جامعه علمی و فناوری دعوت می‌کنم با حضور در تجمعات سراسری این روز، بصیرت انقلابی خود را به رخ جهانیان بکشند.</strong>