<p dir="rtl"><strong>با عنایت به اهمیت نقش حقوق مالکیت معنوی در اقتصاد دانش بنیان و لزوم صیانت از دستاوردهای پژوهشی و فناوری مخترعین و در راستای استفاده از ظرفیت&shy;های موجود در توسعه صنعتی کشور، پارک علم و فناوری آذربایجان غربی اقدام به ارزیابی علمی اختراعات در حوزه &shy;های مختلف توسط داوری اعضای برجسته هیات علمی دانشگاهی نموده است.</strong></p>

<p dir="rtl"><strong>فرایند ارزیابی ادعاهای اختراع متقاضیان به شرح زیر می&shy;باشد:</strong></p>

<ol dir="rtl">
	<li>ثبت اظهارنامه که الکترونیکی شده و بصورت غیر حضوری و از طریق سایت<a href="http://iripo.ssaa.ir/">http://iripo.ssaa.ir</a>&nbsp;&nbsp; می باشد.(شماره اظهارنامه، از طریق سیستم پیام کوتاه نیز به متقاضی متعاقباً اعلام خواهد شد.)</li>
	<li>دریافت نامه استعلام (مخترع می تواند با کد رهگیری از طریق سامانه اداره مالکیت صنعتی جهت رفع نقص و یا برای گرفتن نامه استعلام مراجعه نماید و پس از گرفتن نامه استعلام از طریق سامانه آن را به سازمان مربوطه ارجاع می دهد تا سازمان مربوطه نسبت به درخواست مخترع رسیدگی کند)</li>
	<li>تعیین پارک علم و فناوری آذربایجان غربی به عنوان مرجع استعلام</li>
	<li>تکمیل و ارسال مدارک ذیل به آدرس ایمیل ipo@wastp.ir :</li>
</ol>

<ul dir="rtl">
	<li>نامه استعلام از اداره ثبت اختراعات</li>
	<li>&nbsp; شرح کامل اختراع طبق استاندارد زیر:</li>
</ul>

<p dir="rtl">عنوان اختراع<br />
چکیده اختراع<br />
زمینه فنی اختراع<br />
مشکل فنی موجود که این اختراع آن را حل می کند<br />
شرح وضعیت دانش پیشین و سابقه پیشرفت هایی که در ارتباط با این اختراع وجود دارد<br />
ارائه راه حل برای مشکل فنی موجود همراه با شرح دقیق<br />
بیان واضح و دقیق مزایای این اختراع<br />
ذکر صریح کاربرد<br />
اشکال-عکس و فیلم از اختراع</p>

<ul dir="rtl">
	<li>اسکن فیش بانکی پرداخت هزینه داوری توسط متقاضی (به مبلغ ۳٫۰۰۰٫۰۰۰ ریال به حساب بانک ملی&nbsp;۲۱۷۲۰۱۰۰۰۳۰۰۶ به نام تمرکز درآمد اختصاصی پارک علم و فناوری آذربایجان غربی)</li>
</ul>

<ol dir="rtl" start="5">
	<li>بررسی اولیه و تشکیل پرونده توسط مسئول مربوطه در پارک</li>
	<li>تعیین داور/ داوران فنی در حوزه مربوط به عنوان ثبت اختراع ادعایی (اعضای هیات علمی دانشگاه)</li>
	<li>کارشناسی پرونده توسط داور/داوران</li>
	<li>پاسخگویی متقاضی به سوالات و ایرادات داوران</li>
	<li>ارسال پاسخ نامه استعلام به اداره ثبت اختراع</li>
</ol>

<p dir="rtl">جهت ارتباط با مسئول مربوطه می توانید با شماره ۰۴۴۳۲۷۵۱۲۴۰ الی ۴۲ داخلی ۱۱۲ تماس حاصل فرمایید.</p>

<p dir="rtl"><a href="http://wastp.ir/wp-content/uploads/tanzime-ezharnameh.pdf">دستورالعمل نحوه تنظیم فرم اظهارنامه ثبت اختراع</a></p>
