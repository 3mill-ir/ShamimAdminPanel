یکشنبه 6 فروردین ماه، به مناسبت فرا رسیدن سال نو و بهار طبیعت، رئیس پارک علم و فناوری طی نشستی صمیمی با کارمندان پارک علم و فناوری دیدار کرد.

به گزارش روابط عمومی پارک علم و فناوری آذربایجان غربی، دکتر حسن حیدری رئیس پارک علم و فناوری در این دیدار ضمن عرض تبریک به مناسبت سال نو از تلاش‌ها و زحمات همکاران که منجر به موفقیت‌های متعدد در سال گذشته شد، تقدیر نمودند.

رئیس پارک علم و فناوری ضمن اشاره به اقدامات صورت گرفته در سال 95، تخصیص بودجه مستقل، افزایش میزان بودجه برای سال 96 ، انعقاد تفاهم نامه‌های مختلف و همچنین اخذ مجوز مرکز رشد جامع و مراکز رشد اقماری پارک علم و فناوری را از جمله مهم ترین این اقدامات برشمرد.

دکتر حسن حیدری به برنامه راهبردی پارک علم و فناوری اشاره کرد و افزود: تلاش برای ایجاد منطقه فناوری در استان، گسترش و توسعه مراکز رشد اقماری، ایجاد صندوق پژوهش و فناوری پارک علم و فناوری، برگزاری منظم دوره‌های آموزشی ویژه مدیران شرکت‌های مستقر مطابق با نیازهای آنان، افزایش حمایت‌ها از شرکت‌های پارکی از اهم فعالیت‌های سال جدید می‌باشد.

وی در پایان ابراز امیدواری کرد: با همت و تلاش منظم و مؤثر همکاران پارك علم و فناوري شاهد موفقیت های روز افزون پارک علم و فناوری استان  باشیم.

<br><img src= http://wastp.ir/wp-content/uploads/IMG_3876.jpg ><img src= http://wastp.ir/wp-content/uploads/IMG_3875.jpg ><img src= http://wastp.ir/wp-content/uploads/IMG_3878.jpg ><img src= http://wastp.ir/wp-content/uploads/IMG_3881.jpg >