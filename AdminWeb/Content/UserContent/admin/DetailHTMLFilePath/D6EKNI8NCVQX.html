سومین کنفرانس ملی شهر سایبری با تاکید بر محوریت موضوع شهر هوشمند در هفته اول دی ماه سال جاری در دانشگاه تهران برگزارمی شود.

به گزارش روابط عمومی پارک علم و فناوری آذربایجان غربی، این کنفرانس که با همکاری و مشارکت وزارتخانه ها، دانشگاه ها، مراکز علمی و تحقیقاتی کشور مرتبط در روزهای 5 و6 دی ماه سال جاری برگزار می شود، شامل کارگاه های آموزشی جنبی تحت عناوین : آشنایی با مفاهیم و زیرساخت های شهر هوشمند، پلتفرم بومی شهر هوشمند، نقش فناوری (اطلاعات) در کشاورزی شهری <span dir="LTR">(Urban Agriculture)</span> و فضای سبز هوشمند (با تاکید بر آبیاری و تغذیه هوشمند و روستایی هوشمند) می باشد.

محورهای سومین کنفرانس شهر سایبری (رایاشهر) شامل: مفاهیم اساسی: تبادلات فضای واقعی و مجازی، شهروند الکترونیک و مردم سالاری در رایاشهر، نقش رایاشهر در توسعه پایدار، اقتصاد سبز و شهر سبز، دیدگاه ها و نظریات اقتصادی، اجتماعی و فرهنگی رایاشهر، الزامات حاکم بر رایاشهر، حقوق شهروندی، اخلاق، امنیت و یکپارچگی در نظامات شهری، قوانین و مقررات و الزامات فناورانه است.

اهداف این همایش شامل: توسعه نظام اداری الکترونیک و فراهم آوردن الزامات آن به منظور ارائه مطلوب خدمات عمومی، ترویج فرهنگ، شهروند شهر سایبری، معرفی و تبادل آخرین دستاوردها و درس آموخته ها در زمینه شهر سایبری و معرفی توانمندی و تبادل تجارب موفق حوزه شهر سایبری در عرصه بین الملل می باشند.

علاقه مندان و متقاضیان شرکت در این کارگاه ها می توانند درخواست خود را با تکمیل و ارسال فرم ثبت نام و برای دبیرخانه کنفرانس ارائه نمایند. اطلاعات بیشتر از طریق وبسایت کنفرانس به نشانی :<a href="http://www.cybercity2017.ir/"><span dir="LTR">http://www.cybercity2017.ir/</span></a> قابل دستیابی است<span dir="LTR">.</span>