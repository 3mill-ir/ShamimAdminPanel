<strong>سومین نمایشگاه توانمندی‌های روستائیان و عشایر کشور اسفند ماه سالجاری برگزار می‌شود.</strong>

<strong>به گزارش روابط عمومی پارک علم و فناوری آذربایجان غربی، سومین نمایشگاه توانمندی‌های روستائیان و عشایر کشور از دوازدهم تا هجدهم اسفند سالجاری به مدت 7 روز در محل دائمی نمایشگاه‌های بین المللی تهران برگزار می‌گردد. </strong>

<strong>آگاهی بازدید کنندگان از وجود استعدادها، قابلیت‌ها و پتانسیل‌های موجود در مناطق روستایی و عشایر، معرفی روستاهای نمونه، معرفی جاذبه‌های فرهنگی و طبیعی و گردشگری، معرفی مشاهیر و استعدادهای جوان و معرفی دارائی‌های معنوی از اهداف برگزاری این نمایشگاه می‌باشد.</strong>

<strong>این نمایشگاه از 13 بخش به نام‌های نمایشگاه معرفی توانمدی‌های روستایی شهرستانی و استانی، نمایشگاه نوآوری‌ها و ایده‌های نو، روستای نمادین، چادرهای عشایری، نمایشگاه عملکرد دستگاه‌ها و سازمان‌ها، سرزمین ما، بخش بین الملل، نمایشگاه عرضه تولیدات و محصولات، کارگاه آموزشی، نمایشگاه عکس و فیلم، محوطه بازی کودک، سن مراسم آیینی و چایخانه و سفره خانه تشکیل شده است.</strong>

<strong>با توجه به لزوم حضور پارک علم و فناوری آذربایجان غربی در این نمایشگاه از شرکت‌های محترم که پتانسیل حضور در این نمایشگاه را دارند دعوت می‌گردد جهت معرفی محصولات خود در این نمایشگاه حضور داشته باشند.</strong>

<strong>مدیران محترم می‌توانند جهت کسب اطلاعات در خصوص حمایت‌های پارک علم و فناوری آذربایجان غربی با کارشناس حوزه موسسات با شماره تماس 23751240 داخلی 116 تماس (خانم سیوانی) حاصل فرمایند.</strong>

&nbsp;