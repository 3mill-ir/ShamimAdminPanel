<strong>به گزارش روابط عمومی پارک علم و فناوری آذربایجان غربی، دومین جلسه شورای راهبری مرکز توانمند سازی و تسهیل گری کسب و کارهای نوپای فاوای آذربایجان غربی با حضور پروفسور حسن حیدری رئیس پارک علم و فناوری استان، قاسم جلیلی نژاد سرپرست اداره کل فناوری اطلاعات و ارتباطات استان، کوروش مصطفوی مدیر فناوری اطلاعات و شبکه دولت استانداری و مرتضی زرندی.رئیس مرکز رشد </strong><strong>ICT</strong><strong> دانشگاه ارومیه دوشنبه 29 آبان سالجاری در محل اتاق جلسات پارک علم و فناوری تشکیل شد.</strong>

<strong>در این جلسه پروفسور حسن حیدری ضمن تبریک حلول ماه ربیع الاول، گزارشی از فعالیت های انجام یافته در این مرکز ارائه نمود.</strong>

<strong>رئیس پارک علم و فناوری آذربایجان غربی با اشاره به ضرورت بها دادن هر چه بیشتر به حوزه فناوری اطلاعات و ارتباطات در استان افزود: این حوزه در استان آذربایجان غربی از حوزه های بسیار فعال کسب و کار می باشد.</strong>

<strong>در ادامه قاسم جلیلی نژاد سرپرست اداره کل فناوری اطلاعات و ارتباطات استان به معرفی فعالیت‌ها و وظایف این مرکز پرداخت و گفت: کارگاه ها و رویدادهای کارآفرینی باید با توجه به پتانسیل های موجود در استان و نیز با استفاده از نیروهای متخصص استانی برگزار گردد.</strong>

<strong>همچنین در این جلسه به بررسی و انتخاب سایر اعضای کمیته پرداخته شد و مهندس فرشید دانشگر کارآفرین موفق استان، در حوزه کسب و کار مبتنی بر فناوری اطلاعات و یک نفر از اعضای هیات علمی دانشگاه های استان به عنوان اعضای کمیته راهبری این مرکز انتخاب شدند.</strong>

<strong>شایان ذکر است با تصویب اعضای کمیته مقرر شد مرکز توانمند سازی و تسهیل گری کسب و کارهای نوپای فاوای آذربایجان غربی با هدف معرفی هر چه بیشترفعالیت‌های این مرکز به فعالان حوزه کسب و کارهای فاوا در نمایشگاه استانی هفته پژوهش و فناوری حضور فعال داشته باشد.</strong>

<br><img src= http://wastp.ir/wp-content/uploads/IMG_7853.jpg ><img src= http://wastp.ir/wp-content/uploads/IMG_7865.jpg ><img src= http://wastp.ir/wp-content/uploads/IMG_7861.jpg ><img src= http://wastp.ir/wp-content/uploads/IMG_7863.jpg >