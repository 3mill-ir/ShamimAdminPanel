<strong>هجدهمین نمایشگاه دستاوردهای پژوهش، فناوری و فن بازار کشور در محل دائمی نمایشگاه‌های بین المللی تهران با حضور پررنگ پارک علم و فناوری آذربایجان غربی شروع به کارکرده است.</strong>

<strong>به گزارش روابط عمومی پارک علم وفناوری آذربایجان غربی، نمایشگاه دستاوردهای پژوهش، فناوری و فن بازار به مناسبت هفته پژوهش، پیش بینی شده است و از این طریق توانایی‌ها و دستاوردهای پارک‌های علم و فناوری و شرکت‌های دانش بنیان به معرض نمایش گذاشته خواهد شد.</strong>

<strong>شعار امسال هفته پژوهش با عنوان پژوهش تقاضا محور و تجاری سازی فناوری با زیربنای تولید و اشتغال معرفی شده است، در همین راستا انتظار می‌رود  با توسعه پژوهش‌های تقاضا محور و تجاری سازی فناوری بتوان در کشور اشتغال پایدار ایجاد کرد.</strong>

<strong>در این نمایشگاه که هر ساله به مناسبت هفته پژوهش برگزار می‌شود، چهار شرکت فناور توسعه ایمن الکترونیک باختران، آذین پودر تجهیز، اروم نت هوشمند و شرکت نیک فناوران پلاسما مستقر در پارک علم و فناوری آذربایجان غربی به ارائه محصولات می‌پردازند.</strong>

<strong>همچنین در حاشیه نمایشگاه دستاوردهای پژوهش، فناوری و فن بازار، 17 عنوان کارگاه آموزشی جهت بهره‌مندی علاقه‌مندان تدارک دیده شده است.</strong>

<strong>یکی از برنامه‌های جانبی که هر ساله همزمان با افتتاح این نمایشگاه انجام می‌شود رونمایی از دستاوردهای پژوهشی و فناوری منتخب مراکز دانشگاهی، پژوهشگاه ها، پارک های علم و فناوری، مراکز رشد و مؤسسات تحقیقاتی می باشد که دستگاه خشک کن تونلی میوه توسط تکنولوژی مایکرویو محصول شرکت مستقر در پارک علم و فناوری آذربایجان غربی نیز در این نمایشگاه رونمایی شد.</strong>

<strong>گفتنی است هجدهمین نمایشگاه دستاوردهای پژوهش، فناوری و فن بازار کشور در محل دائمی نمایشگاه‌های بین المللی تهران از 22 لغایت 26 آذر پذیرای علاقه‌مندان می‌باشد.</strong>

<hr />

<br><img src= http://wastp.ir/wp-content/uploads/photo_2017-12-16_10-19-39.jpg ><img src= http://wastp.ir/wp-content/uploads/photo_2017-12-16_10-21-47.jpg ><img src= http://wastp.ir/wp-content/uploads/photo_2017-12-16_10-18-53.jpg ><img src= http://wastp.ir/wp-content/uploads/photo_2017-12-16_10-19-25.jpg ><img src= http://wastp.ir/wp-content/uploads/photo_2017-12-16_10-19-31.jpg >