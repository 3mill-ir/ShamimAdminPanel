<strong>جلسه هماهنگی کارگروه های تخصصی با حضور رئیس پارک علم و فناوری استان</strong>

<strong>به گزارش روابط عمومی پارک علم و فناوری آذربایجان غربی، جلسه هماهنگی فعالیتهای کارگروههای تخصصی واحد استانی با حضور  رئیس پارک علم و فناوری استان وسرپرست واحد استانی دانشگاه جامع علمی کاربردی و مسئولین کارگروه های فعال در محل این واحد برگزار شد.</strong>

<strong> دکتر حیدری رئیس پارک علم و فناوری استان با اشاره به حضور و فعالیت شرکتهای دانش بنیان در تحقق اقتصاد مقاومتی، نقش و جایگاه دانشگاه جامع علمی کاربردی را با توجه به رسالت این دانشگاه در تشکیل و توسعه شرکتهای دانش بنیان بسیار حائز اهمیت دانست.  </strong>

<strong>دکتر عزتی راد سرپرست واحد استانی دانشگاه جامع علمی کاربردی  با اشاره به جایگاه دانشگاه در بکارگیری اکو توریسم منطقه گفت: نقش فعال کارگروه های تخصصی دانشگاه جامع علمی کاربردی استان در معرفی مزیتها و توانمندیهای این استان در راس فعالیتهای این دانشگاه است. سرپرست واحد استانی با ابراز خرسندی از موفقیت مراکز استان در زمینه های مختلف صنعتی، کشاورزی، خدماتی، افزود: تشکیل شرکتهای دانش بنیان در مراکز آموزشی از اولویت های مهم واحد استانی است.</strong>