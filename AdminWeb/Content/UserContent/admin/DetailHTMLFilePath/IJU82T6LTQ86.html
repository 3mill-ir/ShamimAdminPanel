صبح روز پنج شنبه 14 مرداد ماه، آقای حسین فروزان مدیر عامل سازمان منطقه آزاد تجاری- صنعتی ماکو از پارک علم و فناوری آذربایجان غربی بازدید کردند.

به گزارش روابط عمومی پارک علم و فناوری آذربایجان غربی، صبح روز پنج شنبه 14 مرداد ماه، آقای فروزان مدیر عامل منطقه آزاد تجاری- صنعتی ماکو از پارک علم و فناوری استان بازدید کردند. در این بازدید دکتر حیدری رئیس پارک ضمن خوشامد گویی و ابراز خرسندی از حضور این هیأت گفت: بسيار خوشحالیم كه از نزديك با فعاليت‌هاي پارك آشنا مي‌شويد و اين حضور مي‌تواند موجب شفاف‌سازي عملكرد و آغازي برای همكاري‌هاي دو جانبه پارك و منطقه آزاد  تجاری- صنعتی ماکو باشد.

دكتر حیدری در اين نشست ضمن معرفي پارك‌هاي علم و فناوري و بیان وضعیت فعلی پارک علم و فناوری استان  اظهار کرد: پارك‌ها به عنوان پل ارتباطي بين مراكز دانشگاهي، تحقيقاتي و مراكز توليد و اجرايي مي‌باشند و مأموریت ارتقای کیفی فعالیت‌های پژوهشی در راستای تبدیل علم به ثروت، حمایت از شرکت‌های دانش بنیان و نوپا و ایده محور جهت رقابت در بازار کار، کمک به ارتقای دانش فنی واحدهای فناور و تجاری سازی نوآوری‌های دانشگاهی و نتایج تحقیقاتی را بر عهده دارند.

رئيس پارك علم و فناوري آذربایجان غربی ضمن اشاره به فرآيند حمايت‌ها در پارك افزود: ما همواره به دنبال پرورش و حمايت از ايده‌های نو و فرآیند ایده تا محصول هستيم و بايد در اين مسير هم ‌، تفكر نوآورانه در كنارسرمايه‌گذاري مناسب باشد هم اتصال دهندگان محصول به بازار حضور داشته باشد.

وي در خصوص توسعه شرکت‌های کوچک و متوسط فناوری یادآور شد: توسعه این شرکت‌ها در گرو ایجاد زیر ساخت‌های لازم برای کاهش خطرپذیری آنها است و یکی از مهمترین این زیرساخت‌ها، مراکز رشد فناوری است.

دکتر حیدری در ادامه در خصوص فعالیت‌های اخیر پارك علم و فناوری آذربایجان غربی مطالبي را ارائه و عنوان نمود: پارک علم و فناوری استان از دانشگاه ارومیه مستقل شده است و خوشبختانه توانستیم در مدت کوتاهی مجوز راه اندازی اولین مرکز رشد وابسته به این پارک را از وزارت علوم، تحقیقات و فناوری اخذ نماییم و هم اکنون برای دریافت مجوز برای راه اندازی سایر مراکز رشد اقماری در شهرستان‌های استان تلاش می‌نماییم.

رئیس پارک علم و فناری آذربایجان غربی تصریح کرد: مراکز رشد وابسته به پارک علم و فناوری آذربایجان غربی، محیط مشوقی را فراهم خواهند ساخت تا شرکت‌های نوپایی که بر پایه علم مدیریت بازار هستند، مستقل شده و رونق بگیرند و به شرکت‌ها و واحدهای صنعتی که به علت نداشتن دانش کافی در حوزه فعالیت مرکز پیوسته متحمل خساراتی می‌شوند و یا در آستانه غیرفعال شدن هستند، کمک کند.

وی ادامه داد: این مراکز، جنبه‌های مختلف کسب و کار و کاربرد مهارت‌های علمی را در برنامه‌های طراحی شده خود مورد توجه قرار می دهد تا به شرکت‌ها در بقاء و رشد در طول زمان‌هایی که احتمال آسیب پذیری دارند، کمک کنند.

دکتر حیدری در ادامه ضمن اشاره به عملکرد پارک علم و فناوری استان اظهار کرد: ایجاد مرکز رشد در ماکو یکی از برنامه‌های آتی پارک است که با هدف شناسایی مزیت‌های رقابتی این شهرستان و قابلیت‌هایی که در تولید محصولات مختلف به صورت مشاغل خانگی، کارگاهی و کوچک وجود دارد ایجاد خواهد شد.

رئیس پارک علم و فناوری آذربایجان غربی در پایان اظهار امیدواری کرد که این مرکز بتواند با بستر سازی مناسب، کار آفرینی مولد و دانش بنیان را در استان گسترش دهد.

در ادامه اين جلسه آقای فروزان مديرعامل منطقه آزاد تجاري- صنعتی ماکو ضمن قدردانی از اقدامات صورت گرفته در پارک گفت: كارهاي خوبي در منطقه انجام شده و اين كارها بايد توسعه يابند. با ويژگي‌هايي كه استان آذربایجان غربی دارد و ظرفيت‌هايي كه بوجود آمده است بايد براي توسعه همه جانبه استان سريعتر عمل نماييم.

رئيس منطقه آزاد تجاری- صنعتی ماکو اظهار داشت: يكي از تكاليف مناطق آزاد كشور حمايت از توسعه فناوري‌هاي پيشرفته است كه البته اين هيچ موازي كاري با ماموريت پارك‌ها نيست بلكه با حمايت و همكاري دوجانبه بين پارك‌ها و مناطق آزاد مي‌توان شاهد محقق شدن اهدافمان باشيم.

وی با اشاره به موقعيت استان آذربایجان غربی در كشور و ويژگي‌هاي آن گفت: منطقه آزاد ماکو مي‌تواند در بحث اشتغال و خصوصا اشتغال فناوري و كارآفريني به عنوان يك سازمان دولتي، كمك و حمايت نمايد و قطعا رويكرد ما در منطقه آزاد، خدمت به بخش‌هايي است كه در حوزه فناوري در حال خدمت و فعاليت هستند.

مهندس فروزان در خصوص توانایی‌های منطقه آزاد تجاری- صنعتی ماکو بیان کرد: منطقه آزاد ماکو به نقطه‌ای رسیده است که می‌تواند در زمینه ورود فناوری‌های پیشرفته و توسعه علمی، اقدامات اساسی انجام دهد.

در این نشست مقرر گردید مطالعات لازم در خصوص راه اندازی و تأسیس مرکز رشد تجاری در منطقه آزاد تجاری- صنعتی ماکو انجام گیرد.

<br><img src= http://wastp.ir/wp-content/uploads/photo_2016-08-07_16-01-18-768x432.jpg 768w><img src= http://wastp.ir/wp-content/uploads/photo_2016-08-07_16-01-44-768x432.jpg 768w><img src= http://wastp.ir/wp-content/uploads/photo_2016-08-07_16-02-01-768x432.jpg 768w><img src= http://wastp.ir/wp-content/uploads/IMG_0756-1-768x432.jpg 768w>